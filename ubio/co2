[{"part":1,"stix":1,"order":1,"stix_n":1,"name":"co2-1.1","book":"co2","text":"Павло, з волі Божої апо́стол Христа Ісуса, та брат Тимофій, до Божої Церкви в Коринті, з усіма́ святими в ці́лій Аха́ї, —"},{"part":1,"stix":2,"order":2,"stix_n":2,"name":"co2-1.2","book":"co2","text":"благода́ть вам і мир від Бога Отця нашого й Господа Ісуса Христа!"},{"part":1,"stix":3,"order":3,"stix_n":3,"name":"co2-1.3","book":"co2","text":"Благословенний Бог і Отець Господа нашого Ісуса Христа, Отець милосердя й Бог потіхи всілякої,"},{"part":1,"stix":4,"order":4,"stix_n":4,"name":"co2-1.4","book":"co2","text":"що в усякій скорбо́ті Він нас потішає, щоб змогли потішати й ми тих, що в усякій скорбо́ті знахо́дяться, тією потіхою, якою потішує Бог нас самих."},{"part":1,"stix":5,"order":5,"stix_n":5,"name":"co2-1.5","book":"co2","text":"Бо поскільки намно́жуються в нас терпіння Христові, — так через Христа й поті́шення наше намножується."},{"part":1,"stix":6,"order":6,"stix_n":6,"name":"co2-1.6","book":"co2","text":"Бо як те́рпимо скорбо́ти, то на вашу потіху й спасі́ння; коли потішаємось, то на вашу потіху в терпінні тих самих стражда́нь, які те́рпимо й ми."},{"part":1,"stix":7,"order":7,"stix_n":7,"name":"co2-1.7","book":"co2","text":"А наша надія певна про вас, бо ми знаємо, що ви спільники як у терпіннях, так само і в потісі."},{"part":1,"stix":8,"order":8,"stix_n":8,"name":"co2-1.8","book":"co2","text":"Бо не хочемо, браття, щоб не відали ви про нашу скорбо́ту, що в Азії трапилась нам, бо над міру й над силу були́ ми обтяжені, так що ми не наді́ялися навіть жити."},{"part":1,"stix":9,"order":9,"stix_n":9,"name":"co2-1.9","book":"co2","text":"Та самі ми в собі мали при́суд на смерть, щоб нам не покладати надії на себе, а на Бога, що воскрешує мертвих,"},{"part":1,"stix":10,"order":10,"stix_n":10,"name":"co2-1.10","book":"co2","text":"що від смерти такої нас визволив і визволяє, і на Нього й поклада́ємося, що й ще визволить Він,"},{"part":1,"stix":11,"order":11,"stix_n":11,"name":"co2-1.11","book":"co2","text":"як поможете ра́зом і ви молитвою за нас, щоб за дар ласки, що нам виявлений багатьма́, багато-хто дяку складали за нас."},{"part":1,"stix":12,"order":12,"stix_n":12,"name":"co2-1.12","book":"co2","text":"Бо це нам хвала́, — сві́дчення нашого сумління, що в святості й чистості Божій, не в тілесній мудрості, але в Божій благода́ті жили́ ми на світі, особливо ж у вас."},{"part":1,"stix":13,"order":13,"stix_n":13,"name":"co2-1.13","book":"co2","text":"Бо іншого вам ми не пишемо, тільки те, що читаєте та розумієте, а сподіва́юсь, що ви й до кінця зрозумієте,"},{"part":1,"stix":14,"order":14,"stix_n":14,"name":"co2-1.14","book":"co2","text":"як части́нно нас ви й зрозуміли, що ми вам похвала́, як і ви нам, у день Господа нашого Ісуса."},{"part":1,"stix":15,"order":15,"stix_n":15,"name":"co2-1.15","book":"co2","text":"І з певністю цією хотів я давніше прибути до вас, щоб мали ви благода́ть удру́ге,"},{"part":1,"stix":16,"order":16,"stix_n":16,"name":"co2-1.16","book":"co2","text":"і через вас перейти в Македонію, а з Македонії зно́ву прибути до вас, а ви щоб в Юдею мене відпрова́дили."},{"part":1,"stix":17,"order":17,"stix_n":17,"name":"co2-1.17","book":"co2","text":"Маючи за́дум такий, чи я чини́в легковажно? Чи те, що заду́мую, за тілом задумую, щоб було в мене і „Так, так“, і „Ні, ні?“"},{"part":1,"stix":18,"order":18,"stix_n":18,"name":"co2-1.18","book":"co2","text":"Але вірний Бог, що наше слово до вас не було „Так“ і „Ні“."},{"part":1,"stix":19,"order":19,"stix_n":19,"name":"co2-1.19","book":"co2","text":"Бо Син Божий Ісус Христос, що ми Його вам проповідували, я й Силуа́н, і Тимофій, не був „Так“ і „Ні“, але в Нім було „Так“."},{"part":1,"stix":20,"order":20,"stix_n":20,"name":"co2-1.20","book":"co2","text":"Скільки бо Божих обі́тниць, то в Ньому „Так“, і в Ньому „Амінь“, — Богові на славу через нас."},{"part":1,"stix":21,"order":21,"stix_n":21,"name":"co2-1.21","book":"co2","text":"А Той, Хто нас із вами в Христа утверджує, і Хто нас намасти́в, — то Бог,"},{"part":1,"stix":22,"order":22,"stix_n":22,"name":"co2-1.22","book":"co2","text":"Який і запечатав нас, і в наші серця дав завда́ток Духа."},{"part":1,"stix":23,"order":23,"stix_n":23,"name":"co2-1.23","book":"co2","text":"А я кличу Бога на свідка на душу мою, що я, щадячи́ вас, не прийшов у Кори́нт дотепе́р,"},{"part":1,"stix":24,"order":24,"stix_n":24,"name":"co2-1.24","book":"co2","text":"не тому́, ніби ми беремо́ вла́ду над вашою вірою, але вашої радости помічники ми, — бо ви всто́яли вірою!"},{"part":2,"stix":1,"order":1,"stix_n":1,"name":"co2-2.1","book":"co2","text":"А я постановив у собі те, щоб до вас не прийти знов у смутку."},{"part":2,"stix":2,"order":2,"stix_n":2,"name":"co2-2.2","book":"co2","text":"Бо коли я засму́чую вас, то хто той, хто потішить мене, як не той, кого я засмути́в?"},{"part":2,"stix":3,"order":3,"stix_n":3,"name":"co2-2.3","book":"co2","text":"І це саме писав я до вас, щоб, прийшовши, я смутку не мав би від тих, що від них мені тішитися нале́жало, про всіх вас бувши певний, що радість моя — то радість усіх вас!"},{"part":2,"stix":4,"order":4,"stix_n":4,"name":"co2-2.4","book":"co2","text":"Бо з великого горя та з ту́ги сердечної я написав вам з рясни́ми слізьми́ не на те, щоб були ви засму́чені, але щоб пізнали любов, що в мене її пребагато до вас!"},{"part":2,"stix":5,"order":5,"stix_n":5,"name":"co2-2.5","book":"co2","text":"А як хто засмутив, не мене засмутив, а поча́сти — щоб не пригніти́ти — і всіх вас."},{"part":2,"stix":6,"order":6,"stix_n":6,"name":"co2-2.6","book":"co2","text":"До́сить такому кара́ння того, що від багатьох,"},{"part":2,"stix":7,"order":7,"stix_n":7,"name":"co2-2.7","book":"co2","text":"через те навпаки́, — краще простити й поті́шити, щоб смуток великий його не поже́р."},{"part":2,"stix":8,"order":8,"stix_n":8,"name":"co2-2.8","book":"co2","text":"Через те вас благаю: зміцніть до нього любов!"},{"part":2,"stix":9,"order":9,"stix_n":9,"name":"co2-2.9","book":"co2","text":"Бо на це я й писав, щоб пізнати ваш до́свід, чи в усім ви слухня́ні."},{"part":2,"stix":10,"order":10,"stix_n":10,"name":"co2-2.10","book":"co2","text":"А кому ви прощаєте що, тому й я; бо й я, як простив що кому, то кому я простив, зробив те через вас від Особи Христа,"},{"part":2,"stix":11,"order":11,"stix_n":11,"name":"co2-2.11","book":"co2","text":"щоб нас сатана не перехитрував, — відо́мі бо нам його задуми!"},{"part":2,"stix":12,"order":12,"stix_n":12,"name":"co2-2.12","book":"co2","text":"А коли я прийшов до Троа́ди звіщати Христову Єва́нгелію, і були двері для мене відчинені в Господі,"},{"part":2,"stix":13,"order":13,"stix_n":13,"name":"co2-2.13","book":"co2","text":"не мав я споко́ю для духа свого, бо я не знайшов був свого брата Тита; але, попрощавшися з ними, я пішов в Македонію."},{"part":2,"stix":14,"order":14,"stix_n":14,"name":"co2-2.14","book":"co2","text":"А Богові подяка, що Він постійно чинить нас переможцями в Христі, і запа́шність знання́ про Себе через нас виявляє на всякому місці!"},{"part":2,"stix":15,"order":15,"stix_n":15,"name":"co2-2.15","book":"co2","text":"Ми бо для Бога Христова запа́шність серед тих, хто спасається, і тих, які гинуть,"},{"part":2,"stix":16,"order":16,"stix_n":16,"name":"co2-2.16","book":"co2","text":"для одних бо смертельна запа́шність на смерть, а для других запа́шність життє́ва в життя. І хто здатен на це?"},{"part":2,"stix":17,"order":17,"stix_n":17,"name":"co2-2.17","book":"co2","text":"Бо ми не такі, як багато-хто, що Боже Слово фальшують, але ми провіщаємо, як із щирости, як від Бога, перед Богом, у Христі!"},{"part":3,"stix":1,"order":1,"stix_n":1,"name":"co2-3.1","book":"co2","text":"Чи нам знов зачинати дору́чувати самих себе́? Чи ми потребуємо, як дехто, листів доруча́льних до вас чи від вас?"},{"part":3,"stix":2,"order":2,"stix_n":2,"name":"co2-3.2","book":"co2","text":"Ви наш лист, написаний у наших серцях, якого всі люди знають і читають!"},{"part":3,"stix":3,"order":3,"stix_n":3,"name":"co2-3.3","book":"co2","text":"Виявляєте ви, що ви — лист Христів, нами вислужений, що написаний не чорнилом, але Духом Бога Живого, не на табли́цях камінних, але на тіле́сних табли́цях серця."},{"part":3,"stix":4,"order":4,"stix_n":4,"name":"co2-3.4","book":"co2","text":"Таку ж певність до Бога ми маємо через Христа,"},{"part":3,"stix":5,"order":5,"stix_n":5,"name":"co2-3.5","book":"co2","text":"не тому́, що ми здібні поми́слити щось із се́бе, як від себе, але наша здібність від Бога."},{"part":3,"stix":6,"order":6,"stix_n":6,"name":"co2-3.6","book":"co2","text":"І Він нас зробив бути здатними служи́телями Ново́го Заповіту, не букви, а Духа, — бо буква вбиває, а Дух оживля́є."},{"part":3,"stix":7,"order":7,"stix_n":7,"name":"co2-3.7","book":"co2","text":"Коли ж служі́ння смерті, вирізане на каменях буквами, було таке славне, що Ізра́їлеві сини не могли дивитись на обличчя Мойсея, через славу мину́щу обличчя його,"},{"part":3,"stix":8,"order":8,"stix_n":8,"name":"co2-3.8","book":"co2","text":"скільки ж більш буде в славі те служі́ння Духа!"},{"part":3,"stix":9,"order":9,"stix_n":9,"name":"co2-3.9","book":"co2","text":"Бо як служі́ння о́суду — слава, то служіння праведности тим більше багате на славу!"},{"part":3,"stix":10,"order":10,"stix_n":10,"name":"co2-3.10","book":"co2","text":"Не просла́вилося бо прославлене, у цій частині, ради слави, що вона переважує,"},{"part":3,"stix":11,"order":11,"stix_n":11,"name":"co2-3.11","book":"co2","text":"бо коли славне те, що минає, то багато більш у славі те, що триває!"},{"part":3,"stix":12,"order":12,"stix_n":12,"name":"co2-3.12","book":"co2","text":"Тож, мавши надію таку, ми вживаємо великої сміли́вости,"},{"part":3,"stix":13,"order":13,"stix_n":13,"name":"co2-3.13","book":"co2","text":"а не як Мойсей, що покрива́ло клав на обличчя своє, щоб Ізраїлеві сини не дивилися на кінець того, що минає."},{"part":3,"stix":14,"order":14,"stix_n":14,"name":"co2-3.14","book":"co2","text":"Але засліпилися їхні думки́, бо те саме покрива́ло аж до сьогодні лишилось незняте в чита́нні Старо́го Заповіту, бо зникає воно Христо́м."},{"part":3,"stix":15,"order":15,"stix_n":15,"name":"co2-3.15","book":"co2","text":"Але аж до сьогодні, як читають Мойсея, на їхньому серці лежить покрива́ло,"},{"part":3,"stix":16,"order":16,"stix_n":16,"name":"co2-3.16","book":"co2","text":"„коли ж вони наве́рнуться до Господа, тоді покрива́ло здіймається“."},{"part":3,"stix":17,"order":17,"stix_n":17,"name":"co2-3.17","book":"co2","text":"Госпо́дь же — то Дух, а де Дух Господній, — там воля."},{"part":3,"stix":18,"order":18,"stix_n":18,"name":"co2-3.18","book":"co2","text":"Ми ж відкритим обличчям, як у дзеркало, дивимося всі на славу Господню, і зміняємося в той же образ від слави на славу, як від Господа Духа."},{"part":4,"stix":1,"order":1,"stix_n":1,"name":"co2-4.1","book":"co2","text":"Ось тому́, мавши за милосердям Божим таке служі́ння, ми не тратимо відваги,"},{"part":4,"stix":2,"order":2,"stix_n":2,"name":"co2-4.2","book":"co2","text":"але ми відреклися тайного со́рому, не хо́дячи в хитрості та не перекручуючи Божого Слова, але з'я́вленням правди доручуємо себе кожному сумлінню лю́дському перед Богом."},{"part":4,"stix":3,"order":3,"stix_n":3,"name":"co2-4.3","book":"co2","text":"Коли ж наша Єва́нгелія й закрита, то закрита для тих, хто гине, —"},{"part":4,"stix":4,"order":4,"stix_n":4,"name":"co2-4.4","book":"co2","text":"для невіруючих, яким бог цього віку засліпив розум, щоб для них не зася́яло світло Єва́нгелії слави Христа, а Він — образ Божий."},{"part":4,"stix":5,"order":5,"stix_n":5,"name":"co2-4.5","book":"co2","text":"Бо ми не себе самих проповідуємо, але Христа Ісуса, Господа, ми ж самі — раби ваші ради Ісуса."},{"part":4,"stix":6,"order":6,"stix_n":6,"name":"co2-4.6","book":"co2","text":"Бо Бог, що звелів був світлу зася́яти з те́мряви, у серцях наших зася́яв, щоб просвітити нам знання́ слави Божої — в Особі Христовій."},{"part":4,"stix":7,"order":7,"stix_n":7,"name":"co2-4.7","book":"co2","text":"А ми маємо скарб цей у посу́динах гли́няних, щоб ве́лич сили була Божа, а не від нас."},{"part":4,"stix":8,"order":8,"stix_n":8,"name":"co2-4.8","book":"co2","text":"У всьому нас тиснуть, та не поти́снені ми; ми в важки́х обставинах, але не впадаємо в ро́зпач."},{"part":4,"stix":9,"order":9,"stix_n":9,"name":"co2-4.9","book":"co2","text":"Переслідують нас, але ми не полишені; ми повалені, та не погублені."},{"part":4,"stix":10,"order":10,"stix_n":10,"name":"co2-4.10","book":"co2","text":"Ми за́всіди носимо в тілі ме́ртвість Ісусову, щоб з'явилося в нашому тілі й життя Ісусове."},{"part":4,"stix":11,"order":11,"stix_n":11,"name":"co2-4.11","book":"co2","text":"Бо за́всіди нас, що живемо́, віддають на смерть за Ісуса, щоб з'явилось Ісусове в нашому смертельному тілі."},{"part":4,"stix":12,"order":12,"stix_n":12,"name":"co2-4.12","book":"co2","text":"Тому́ то смерть діє в нас, а життя — у вас."},{"part":4,"stix":13,"order":13,"stix_n":13,"name":"co2-4.13","book":"co2","text":"Та мавши того ж духа віри, за написаним: „Вірував я, через те говорив“, і ми віруємо, тому то й говоримо,"},{"part":4,"stix":14,"order":14,"stix_n":14,"name":"co2-4.14","book":"co2","text":"знавши, що Той, Хто воскресив Господа Ісуса, воскреси́ть з Ісусом і нас, і поставить із вами."},{"part":4,"stix":15,"order":15,"stix_n":15,"name":"co2-4.15","book":"co2","text":"Усе бо для вас, щоб благода́ть, розмножена через багатьох, збагати́ла подяку на Божу славу."},{"part":4,"stix":16,"order":16,"stix_n":16,"name":"co2-4.16","book":"co2","text":"Через те ми відваги не тратимо, бо хоч ни́щиться зовнішній наш чоловік, зате день-у-день відновля́ється внутрішній."},{"part":4,"stix":17,"order":17,"stix_n":17,"name":"co2-4.17","book":"co2","text":"Бо тепе́рішнє легке наше горе достачає для нас у безмірнім багатстві славу вічної ваги,"},{"part":4,"stix":18,"order":18,"stix_n":18,"name":"co2-4.18","book":"co2","text":"коли ми не дивимося на види́ме, а на невиди́ме. Бо види́ме - дочасне, невиди́ме ж - вічне!"},{"part":5,"stix":1,"order":1,"stix_n":1,"name":"co2-5.1","book":"co2","text":"Знаємо бо, коли зе́мний мешка́льний наме́т наш зруйнується, то маємо будівлю від Бога на небі, - дім нерукотво́рний та вічний."},{"part":5,"stix":2,"order":2,"stix_n":2,"name":"co2-5.2","book":"co2","text":"Тому́ то й зідхаємо, бажаючи приодягти́ся будівлею нашею, що з неба,"},{"part":5,"stix":3,"order":3,"stix_n":3,"name":"co2-5.3","book":"co2","text":"коли б тільки й одя́гнені ми не знайшлися нагі́!"},{"part":5,"stix":4,"order":4,"stix_n":4,"name":"co2-5.4","book":"co2","text":"Бо ми, знахо́дячися в цьому наметі, зідхаємо під тягаре́м, бо не хочемо роздягти́ся, але одягти́ся, щоб смертне поже́рлось життям."},{"part":5,"stix":5,"order":5,"stix_n":5,"name":"co2-5.5","book":"co2","text":"А Той, Хто на це саме й створив нас, то Бог, що й дав нам завда́ток Духа."},{"part":5,"stix":6,"order":6,"stix_n":6,"name":"co2-5.6","book":"co2","text":"Отож, бувши відважні постійно, та знаючи, що, мавши дім у тілі, ми не перебуваємо в домі Господньому,"},{"part":5,"stix":7,"order":7,"stix_n":7,"name":"co2-5.7","book":"co2","text":"бо хо́димо вірою, а не виді́нням,"},{"part":5,"stix":8,"order":8,"stix_n":8,"name":"co2-5.8","book":"co2","text":"ми ж відважні, і бажаємо краще покинути дім тіла й мати дім у Господа."},{"part":5,"stix":9,"order":9,"stix_n":9,"name":"co2-5.9","book":"co2","text":"Тому́ ми й пильнуємо, - чи зостаємося в домі тіла, чи вихо́димо з дому, - бути Йому лю́бими."},{"part":5,"stix":10,"order":10,"stix_n":10,"name":"co2-5.10","book":"co2","text":"Бо мусимо всі ми з'явитися перед судо́вим престолом Христовим, щоб кожен прийняв згідно з тим, що́ в тілі робив він, - чи добре, чи лихе́."},{"part":5,"stix":11,"order":11,"stix_n":11,"name":"co2-5.11","book":"co2","text":"Отже, відаючи страх Господній, ми людей переконуємо, а Богові явні; але маю надію, що й у ваших сумліннях ми явні."},{"part":5,"stix":12,"order":12,"stix_n":12,"name":"co2-5.12","book":"co2","text":"Бо не зно́ву себе ми дору́чуємо вам, але даємо вам привід хвали́тися нами, щоб мали ви що проти тих, що хва́ляться обличчям, а не серцем."},{"part":5,"stix":13,"order":13,"stix_n":13,"name":"co2-5.13","book":"co2","text":"Коли бо ми з розуму сходимо, - то Богові, коли ж при здоровому розумі, - то для вас."},{"part":5,"stix":14,"order":14,"stix_n":14,"name":"co2-5.14","book":"co2","text":"Бо Христова любов спону́кує нас, що ду́мають так, що коли вмер Один за всіх, то всі померли."},{"part":5,"stix":15,"order":15,"stix_n":15,"name":"co2-5.15","book":"co2","text":"А вмер Він за всіх, щоб ті, хто живе, не жили вже для себе самих, а для Того, Хто за них був умер і воскрес."},{"part":5,"stix":16,"order":16,"stix_n":16,"name":"co2-5.16","book":"co2","text":"Через те відтепе́р ми ніко́го не знаємо за тілом; коли ж і знали за тілом Христа, то тепер ми не знаємо вже!"},{"part":5,"stix":17,"order":17,"stix_n":17,"name":"co2-5.17","book":"co2","text":"Тому́ то, коли хто в Христі, той створі́ння нове́, - стародавнє минуло, ото сталось нове́!"},{"part":5,"stix":18,"order":18,"stix_n":18,"name":"co2-5.18","book":"co2","text":"Усе ж від Бога, що нас примирив із Собою Ісусом Христом і дав нам служі́ння прими́рення,"},{"part":5,"stix":19,"order":19,"stix_n":19,"name":"co2-5.19","book":"co2","text":"бо Бог у Христі примирив світ із Собою Самим, не зважа́вши на їхні провини, і поклав у нас слово прими́рення."},{"part":5,"stix":20,"order":20,"stix_n":20,"name":"co2-5.20","book":"co2","text":"Оце ми як посли замість Христа, ніби Бог благає через нас, благаємо замість Христа: примиріться з Богом!"},{"part":5,"stix":21,"order":21,"stix_n":21,"name":"co2-5.21","book":"co2","text":"Бо Того́, Хто не відав гріха, Він учинив за нас гріхом, щоб стали ми Божою праведністю в Нім!"},{"part":6,"stix":1,"order":1,"stix_n":1,"name":"co2-6.1","book":"co2","text":"А ми, як співробі́тники, благаємо, щоб ви Божої благода́ті не брали надармо."},{"part":6,"stix":2,"order":2,"stix_n":2,"name":"co2-6.2","book":"co2","text":"Бо каже: „Приємного ча́су почув Я тебе, - і поміг Я тобі в день спасі́ння!“ Ось тепер час приємний, ось тепер день спасіння!"},{"part":6,"stix":3,"order":3,"stix_n":3,"name":"co2-6.3","book":"co2","text":"Ні в чому ніякого спотика́ння не робимо, щоб служі́ння було бездога́нне,"},{"part":6,"stix":4,"order":4,"stix_n":4,"name":"co2-6.4","book":"co2","text":"а в усьому себе виявляємо, як служи́телів Божих, у великім терпінні, у скорбо́тах, у бідах, у тісно́тах,"},{"part":6,"stix":5,"order":5,"stix_n":5,"name":"co2-6.5","book":"co2","text":"у вда́рах, у в'язницях, у ро́зрухах, у пра́цях, у недосипа́ннях, у поста́х,"},{"part":6,"stix":6,"order":6,"stix_n":6,"name":"co2-6.6","book":"co2","text":"у чи́стості, у розумі, у ла́гідності, у до́брості, у Дусі Святім, у нелицемі́рній любові,"},{"part":6,"stix":7,"order":7,"stix_n":7,"name":"co2-6.7","book":"co2","text":"у слові правди, у силі Божій, зо зброєю праведности в прави́ці й ліви́ці,"},{"part":6,"stix":8,"order":8,"stix_n":8,"name":"co2-6.8","book":"co2","text":"через славу й безчестя, через га́ньбу й хвалу́, як обманці, але ми правдиві;"},{"part":6,"stix":9,"order":9,"stix_n":9,"name":"co2-6.9","book":"co2","text":"як незнані, та по́знані, як умираючі, та ось ми живі; як ка́рані, та не забиті;"},{"part":6,"stix":10,"order":10,"stix_n":10,"name":"co2-6.10","book":"co2","text":"як сумні, але за́вжди веселі; як убогі, але багатьох ми збага́чуємо; як ті, що нічого не мають, але всім володіємо."},{"part":6,"stix":11,"order":11,"stix_n":11,"name":"co2-6.11","book":"co2","text":"Уста наші відкрились до вас, кори́нтяни, серце наше розши́рене!"},{"part":6,"stix":12,"order":12,"stix_n":12,"name":"co2-6.12","book":"co2","text":"У нас вам не тісно, але тісно вам у ваших серцях!"},{"part":6,"stix":13,"order":13,"stix_n":13,"name":"co2-6.13","book":"co2","text":"Такою ж відплатою — говорю́, немов дітям — розширені будьте й ви!"},{"part":6,"stix":14,"order":14,"stix_n":14,"name":"co2-6.14","book":"co2","text":"До чужого ярма́ не впрягайтесь з невірними; бо що спільного між праведністю та беззако́нням, або яка спільність у світла з те́мрявою?"},{"part":6,"stix":15,"order":15,"stix_n":15,"name":"co2-6.15","book":"co2","text":"Яка згода в Христа з белійяа́ром? Або яка частка вірного з невірним?"},{"part":6,"stix":16,"order":16,"stix_n":16,"name":"co2-6.16","book":"co2","text":"Або яка згода поміж Божим храмом та ідолами? Бо ви храм Бога Живого, як Бог прорік: „Поселюсь серед них і ходитиму, і буду їм Богом, — а вони бу́дуть наро́дом Моїм!"},{"part":6,"stix":17,"order":17,"stix_n":17,"name":"co2-6.17","book":"co2","text":"Вийдіть тому́ з-поміж них та й відлучі́ться, — каже Госпо́дь, — і не торкайтесь нечистого, — і Я вас прийму́,"},{"part":6,"stix":18,"order":18,"stix_n":18,"name":"co2-6.18","book":"co2","text":"і буду Я вам за Отця, а ви за синів і дочо́к Мені бу́дете, — говорить Господь Вседержи́тель!“"},{"part":7,"stix":1,"order":1,"stix_n":1,"name":"co2-7.1","book":"co2","text":"Отож, мої любі, мавши ці обі́тниці, очистьмо себе від усякої не́чисти тіла та духа, — і творімо святиню у Божім страху́!"},{"part":7,"stix":2,"order":2,"stix_n":2,"name":"co2-7.2","book":"co2","text":"Дайте місце для нас! Ми ніко́го не скривдили, ніко́го не зіпсували, нікого не ошука́ли!"},{"part":7,"stix":3,"order":3,"stix_n":3,"name":"co2-7.3","book":"co2","text":"Говорю́ не на о́суд, бо я перед тим був сказав, що ви в серцях наших, щоб нам із вами чи померти чи жити."},{"part":7,"stix":4,"order":4,"stix_n":4,"name":"co2-7.4","book":"co2","text":"У мене велика сміли́вість до вас, велика мені похвала́ з вас, я повний потіхи, збагачаюся радістю при всякому нашому горі."},{"part":7,"stix":5,"order":5,"stix_n":5,"name":"co2-7.5","book":"co2","text":"Бо коли ми прийшли в Македо́нію, тіло наше не мало спочинку нія́кого, у всьому бідуючи: назовні — бої, страхіття — всере́дині."},{"part":7,"stix":6,"order":6,"stix_n":6,"name":"co2-7.6","book":"co2","text":"Але Бог, що тішить прини́жених, потішив нас при́ходом Тита,"},{"part":7,"stix":7,"order":7,"stix_n":7,"name":"co2-7.7","book":"co2","text":"і не тільки його прибуття́м, а й поті́шенням, що ним він потішився з вас, коли розповідав нам про вашу журбу́, про ваш смуток, про вашу горли́вість до мене, так що я більше тішився."},{"part":7,"stix":8,"order":8,"stix_n":8,"name":"co2-7.8","book":"co2","text":"Коли я й засмутив вас листом, то не каюся, хоч і каявся був, бо бачу, що той лист засмутив вас, хоч і часово."},{"part":7,"stix":9,"order":9,"stix_n":9,"name":"co2-7.9","book":"co2","text":"Я радію тепер не тому́, що ви засмутились, а що ви засмутилися на покая́ння, бо ви засмутились для Бога, щоб ні в чо́му не мати втрати від нас."},{"part":7,"stix":10,"order":10,"stix_n":10,"name":"co2-7.10","book":"co2","text":"Бо смуток для Бога чинить каяття́ на спасі́ння, а про нього не жалуємо, а смуток світськи́й — чинить смерть."},{"part":7,"stix":11,"order":11,"stix_n":11,"name":"co2-7.11","book":"co2","text":"Бо ось саме це, що ви засмутились для Бога, яку пильність велику воно вам зробило, яку оборону, яке обурення, який страх, яке бажа́ння, яку горливість, яку по́мсту! Ви в усім показали, що чисті ви в справі."},{"part":7,"stix":12,"order":12,"stix_n":12,"name":"co2-7.12","book":"co2","text":"А коли я й писав вам, то не через того, хто кри́вдить, і не через покри́вдженого, а щоб виявилася для вас наша пильність про вас перед Богом."},{"part":7,"stix":13,"order":13,"stix_n":13,"name":"co2-7.13","book":"co2","text":"Тому́ то потіхою вашою вті́шились ми, а ще більше зраділи ми радістю Тита, що ви всі заспоко́їли духа його."},{"part":7,"stix":14,"order":14,"stix_n":14,"name":"co2-7.14","book":"co2","text":"Бо коли я про вас йому чим похвалився, то не осоро́мився; але як ми вам говорили все правду, так і наша хвала́ перед Титом правдива була́!"},{"part":7,"stix":15,"order":15,"stix_n":15,"name":"co2-7.15","book":"co2","text":"І серце його прихильніше до вас, коли згадує він про покору всіх вас, як його прийняли́ ви були зо стра́хом і тремті́нням."},{"part":7,"stix":16,"order":16,"stix_n":16,"name":"co2-7.16","book":"co2","text":"Отож, тішуся я, що мо́жу покластись у всьому на вас!"},{"part":8,"stix":1,"order":1,"stix_n":1,"name":"co2-8.1","book":"co2","text":"Повідомляємо ж вас, браття, про Божу благода́ть, що да́на Церква́м македо́нським,"},{"part":8,"stix":2,"order":2,"stix_n":2,"name":"co2-8.2","book":"co2","text":"що серед великого досвіду горя вони мають радість рясну́, і глибоке їхнє убо́зтво збага́тилось багатством їхньої щирости;"},{"part":8,"stix":3,"order":3,"stix_n":3,"name":"co2-8.3","book":"co2","text":"бо вони добровільні в мі́ру сил своїх, і над силу, засвідчую, —"},{"part":8,"stix":4,"order":4,"stix_n":4,"name":"co2-8.4","book":"co2","text":"із ревним блага́нням вони нас просили, щоб ми прийняли́ дар та спільність служіння святим."},{"part":8,"stix":5,"order":5,"stix_n":5,"name":"co2-8.5","book":"co2","text":"І не так, як наді́ялись ми, але віддали́ себе перш Господе́ві та нам із волі Божої,"},{"part":8,"stix":6,"order":6,"stix_n":6,"name":"co2-8.6","book":"co2","text":"щоб ми благали Тита, щоб він, як був перше зачав, так і скінчи́в би в вас оце добре ді́ло."},{"part":8,"stix":7,"order":7,"stix_n":7,"name":"co2-8.7","book":"co2","text":"А ви, як у всім, збагачуєтесь: вірою, і словом, і розумом, і всякою пильністю, і вашою любов'ю до нас, — щоб збагачувались ви і в благода́ті оцій."},{"part":8,"stix":8,"order":8,"stix_n":8,"name":"co2-8.8","book":"co2","text":"Не кажу́ це, як нака́за, але́ пильністю інших досві́дчую щирість любови й вашої."},{"part":8,"stix":9,"order":9,"stix_n":9,"name":"co2-8.9","book":"co2","text":"Бо ви знаєте благода́ть Господа нашого Ісуса Христа, Який, бувши багатий, збіднів ради вас, щоб ви збагатились Його убо́зтвом."},{"part":8,"stix":10,"order":10,"stix_n":10,"name":"co2-8.10","book":"co2","text":"І раду даю вам про це, бо це вам на пожи́ток, що не тільки чинили, але перші ви стали й бажати з минулого ро́ку."},{"part":8,"stix":11,"order":11,"stix_n":11,"name":"co2-8.11","book":"co2","text":"А тепер закінчі́ть роботу, щоб ви, як горли́во бажали, так і виконали б у міру можности."},{"part":8,"stix":12,"order":12,"stix_n":12,"name":"co2-8.12","book":"co2","text":"Бо коли є охота, то приємна вона згідно з тим, що́ хто має, а не з тим, чого хто не має."},{"part":8,"stix":13,"order":13,"stix_n":13,"name":"co2-8.13","book":"co2","text":"Хай не буде для інших полегша, а тягар для вас, але рівність для всіх."},{"part":8,"stix":14,"order":14,"stix_n":14,"name":"co2-8.14","book":"co2","text":"Ча́су тепе́рішнього ваш достаток нехай неста́ткові їхньому допоможе, щоб і їхній достаток був на ваш неста́ток, щоб рівність була́,"},{"part":8,"stix":15,"order":15,"stix_n":15,"name":"co2-8.15","book":"co2","text":"як написано: „Хто мав багато, той не мав зайвини́, а хто мало, — не мав недостачі“."},{"part":8,"stix":16,"order":16,"stix_n":16,"name":"co2-8.16","book":"co2","text":"Та Богові дяка, що Він таку пильність про вас дав у Ти́тове серце,"},{"part":8,"stix":17,"order":17,"stix_n":17,"name":"co2-8.17","book":"co2","text":"бо блага́ння прийняв він, але́, бувши горли́вий, удався до вас добровільно."},{"part":8,"stix":18,"order":18,"stix_n":18,"name":"co2-8.18","book":"co2","text":"А з ним ра́зом послали ми брата, якого по всіх Церква́х хвалять за Єва́нгелію,"},{"part":8,"stix":19,"order":19,"stix_n":19,"name":"co2-8.19","book":"co2","text":"і не тільки оце, але ви́браний був від Церко́в бути товаришем нашим у дорозі для благода́ті тієї, якій служимо ми на хвалу́ Само́го Господа,"},{"part":8,"stix":20,"order":20,"stix_n":20,"name":"co2-8.20","book":"co2","text":"остерігаючись того, щоб хто не дорікав нам цим достатком, що ним служимо ми,"},{"part":8,"stix":21,"order":21,"stix_n":21,"name":"co2-8.21","book":"co2","text":"дба́ючи про добро не тільки перед Богом, але й перед людьми́."},{"part":8,"stix":22,"order":22,"stix_n":22,"name":"co2-8.22","book":"co2","text":"А ми з ними послали були́ брата нашого, про пильність якого ми часто досвідчувались у речах багатьо́х, який ще пильніший тепер — через велике довір'я до вас."},{"part":8,"stix":23,"order":23,"stix_n":23,"name":"co2-8.23","book":"co2","text":"Щодо Тита, то він мій това́риш, а ваш співробі́тник; щождо наших братів — вони посланці від Церко́в, вони слава Христова!"},{"part":8,"stix":24,"order":24,"stix_n":24,"name":"co2-8.24","book":"co2","text":"Отож, дайте їм доказа своєї любови й нашого хвалі́ння вас перед Церква́ми!"},{"part":9,"stix":1,"order":1,"stix_n":1,"name":"co2-9.1","book":"co2","text":"А про службу святим мені зайво писати до вас,"},{"part":9,"stix":2,"order":2,"stix_n":2,"name":"co2-9.2","book":"co2","text":"бо відаю вашу охоту, і нею хвалюся за вас македо́нянам, що Аха́я готова з минулого року, а ваша ре́вність заохо́тила багатьох."},{"part":9,"stix":3,"order":3,"stix_n":3,"name":"co2-9.3","book":"co2","text":"А я послав братів, щоб моя похвала́, щодо вас, не даремна була в цім випа́дкові, але, як казав, щоб були ви пригото́ва́ні,"},{"part":9,"stix":4,"order":4,"stix_n":4,"name":"co2-9.4","book":"co2","text":"щоб, коли македо́няни при́йдуть зо мною та зна́йдуть, що ви неготові, щоб не осоро́митись нам — не кажемо вам — у цій речі."},{"part":9,"stix":5,"order":5,"stix_n":5,"name":"co2-9.5","book":"co2","text":"Отож, я наду́мався, що треба вблагати братів, щоб пішли перше до вас та приготува́ли заздалегі́дь оголошений ваш щедрий дар, щоб був він пригото́ваний, як щедрий дар, а не річ примусова."},{"part":9,"stix":6,"order":6,"stix_n":6,"name":"co2-9.6","book":"co2","text":"А до цього кажу́: Хто скупо сіє, — той скупо й жатиме, а хто сіє щедро, — той щедро й жатиме!"},{"part":9,"stix":7,"order":7,"stix_n":7,"name":"co2-9.7","book":"co2","text":"Нехай кожен дає, як серце йому призволя́є, — не в смутку й не з примусу, бо Бог любить того, хто з радістю дає!"},{"part":9,"stix":8,"order":8,"stix_n":8,"name":"co2-9.8","book":"co2","text":"А Бог має силу всякою благода́ттю вас збагати́ти, щоб ви, мавши за́вжди в усьому всілякий достаток, збага́чувалися всяким добрим учинком,"},{"part":9,"stix":9,"order":9,"stix_n":9,"name":"co2-9.9","book":"co2","text":"як написано: „Розси́пав та вбогим роздав, — Його праведність триває навіки!“"},{"part":9,"stix":10,"order":10,"stix_n":10,"name":"co2-9.10","book":"co2","text":"А Той, Хто насіння дає сіяче́ві та хліб на поживу, — нехай дасть і примно́жить ваше насіння, і нехай Він зрости́ть плоди праведности вашої,"},{"part":9,"stix":11,"order":11,"stix_n":11,"name":"co2-9.11","book":"co2","text":"щоб усім ви збагачувались на всіляку щирість, яка через нас чинить Богові дяку."},{"part":9,"stix":12,"order":12,"stix_n":12,"name":"co2-9.12","book":"co2","text":"Бо ді́ло служі́ння цього не тільки випо́внює недостачі святих, але й багатіє багатьма́ подяками Богові."},{"part":9,"stix":13,"order":13,"stix_n":13,"name":"co2-9.13","book":"co2","text":"Досвідченням цього служі́ння вони хвалять Бога за по́слух Христовій Єва́нгелії, що ви визнаєте її, та за щирість учасництва з ними й усіма́,"},{"part":9,"stix":14,"order":14,"stix_n":14,"name":"co2-9.14","book":"co2","text":"вони за вас моляться й тужать по вас із-за дуже великої Божої благода́ті на вас."},{"part":9,"stix":15,"order":15,"stix_n":15,"name":"co2-9.15","book":"co2","text":"Дяка Богові за невимо́вний дар Його!"},{"part":10,"stix":1,"order":1,"stix_n":1,"name":"co2-10.1","book":"co2","text":"А я сам, Павло, благаю вас ла́гідністю й ласка́вістю Христовою; я, коли присутній — слухня́ний між вами, а не бувши між вами — сміли́вий я супроти вас."},{"part":10,"stix":2,"order":2,"stix_n":2,"name":"co2-10.2","book":"co2","text":"І благаю, щоб я, прибувши, не осмі́лився надією, що нею я ду́маю сміли́вим бути проти деяких, що про нас вони гада́ють, ніби ми поступаємось за тілом."},{"part":10,"stix":3,"order":3,"stix_n":3,"name":"co2-10.3","book":"co2","text":"Бо хо́дячи в тілі, не за тілом воюємо ми, —"},{"part":10,"stix":4,"order":4,"stix_n":4,"name":"co2-10.4","book":"co2","text":"зброя бо нашого воюва́ння не тілесна, але міцна́ Богом на зруйнува́ння тверди́нь, — ми руйнуємо за́думи,"},{"part":10,"stix":5,"order":5,"stix_n":5,"name":"co2-10.5","book":"co2","text":"і всяке ви́несення, що підіймається проти пізна́ння Бога, і поло́нимо всяке знання́ на по́слух Христові,"},{"part":10,"stix":6,"order":6,"stix_n":6,"name":"co2-10.6","book":"co2","text":"і покарати ми готові всякий непо́слух, коли зді́йсниться послух ваш."},{"part":10,"stix":7,"order":7,"stix_n":7,"name":"co2-10.7","book":"co2","text":"Чи на обличчя ви дивитеся? Як хто певний про себе, що Христовий він, нехай ду́має знов по собі, що як сам він Христовий, так само Христові й ми."},{"part":10,"stix":8,"order":8,"stix_n":8,"name":"co2-10.8","book":"co2","text":"Бо коли б я ще більш став хвалитися нашою вла́дою, яку дав нам Господь на збудува́ння, а не на зруйнува́ння ваше, то не осоро́млюсь."},{"part":10,"stix":9,"order":9,"stix_n":9,"name":"co2-10.9","book":"co2","text":"Та щоб не здавалось, ніби хочу лякати вас листами."},{"part":10,"stix":10,"order":10,"stix_n":10,"name":"co2-10.10","book":"co2","text":"„Бо листи його — кажуть — важкі́ та міцні́, але особисто присутній — слабий, а мова його незначна́“,"},{"part":10,"stix":11,"order":11,"stix_n":11,"name":"co2-10.11","book":"co2","text":"такий нехай знає оце, що які ми на слові в листах, неприсутніми бувши, такі ми й на ді́лі, присутніми бувши."},{"part":10,"stix":12,"order":12,"stix_n":12,"name":"co2-10.12","book":"co2","text":"Бо не сміємо вважати себе чи рівняти до інших, що самі себе хвалять, — вони нерозумно самі себе міряють собою, і рівняють з собою себе."},{"part":10,"stix":13,"order":13,"stix_n":13,"name":"co2-10.13","book":"co2","text":"Ми ж не будем хвалитись над міру, а в міру міри́ла, що його Бог призна́чив на міру для нас, щоб і до нас досягти́."},{"part":10,"stix":14,"order":14,"stix_n":14,"name":"co2-10.14","book":"co2","text":"Бо ми не розтягуємося над міру, ніби не досягли́ ми до вас, бо ми досягли́ аж до вас із Єва́нгелією Христовою."},{"part":10,"stix":15,"order":15,"stix_n":15,"name":"co2-10.15","book":"co2","text":"Ми не хвалимось над міру у чужих працях, але маємо надію, що як буде рости ваша віра, то за нашим міри́лом сильно звели́чимося ми між вами,"},{"part":10,"stix":16,"order":16,"stix_n":16,"name":"co2-10.16","book":"co2","text":"щоб і в дальших за вами країнах звіщати Єва́нгелію, а не хвалитись готовим, як це чужі тве́рдять."},{"part":10,"stix":17,"order":17,"stix_n":17,"name":"co2-10.17","book":"co2","text":"А „хто хва́литься, нехай хва́литься в Господі!“"},{"part":10,"stix":18,"order":18,"stix_n":18,"name":"co2-10.18","book":"co2","text":"Бо достойний не той, хто сам себе хва́лить, але кого хвалить Госпо́дь!"},{"part":11,"stix":1,"order":1,"stix_n":1,"name":"co2-11.1","book":"co2","text":"О, коли б потерпі́ли ви трохи безу́мство моє! Але й те́рпите ви мене."},{"part":11,"stix":2,"order":2,"stix_n":2,"name":"co2-11.2","book":"co2","text":"Бо пильную про вас пильністю Божою, заручив бо я вас одно́му чоловікові, щоб Христові приве́сти вас чистою дівою."},{"part":11,"stix":3,"order":3,"stix_n":3,"name":"co2-11.3","book":"co2","text":"Та боюсь я, — як змій звів був Єву лука́вством своїм, щоб так не попсувалися ваші думки́, і ви не вхилилися від простоти́ й чи́стости, що в Христі."},{"part":11,"stix":4,"order":4,"stix_n":4,"name":"co2-11.4","book":"co2","text":"Коли бо хто при́йде й зачне пропові́дувати про Ісуса іншого, про якого ми не проповідували, або при́ймете іншого Духа, якого ви не прийняли, або іншу Єва́нгелію, якої ви не прийняли́, — то радо терпіли б ви те!"},{"part":11,"stix":5,"order":5,"stix_n":5,"name":"co2-11.5","book":"co2","text":"Та ду́маю я, що нічим не лишаюсь позад передні́ших апо́столів."},{"part":11,"stix":6,"order":6,"stix_n":6,"name":"co2-11.6","book":"co2","text":"Хоч і неук я словом, але не знання́м, та всюди в усьому ми ви́явлені поміж вами."},{"part":11,"stix":7,"order":7,"stix_n":7,"name":"co2-11.7","book":"co2","text":"Чи я гріх учинив, себе впокоря́ючи, щоб підвищити вас, бо я Божу Єва́нгелію благовістив для вас дармо?"},{"part":11,"stix":8,"order":8,"stix_n":8,"name":"co2-11.8","book":"co2","text":"Оббирав я інші Церкви́, приймаючи плату для служіння вам. А коли я прийшов до вас і терпів недостачу, то ніко́го я не обтя́жив."},{"part":11,"stix":9,"order":9,"stix_n":9,"name":"co2-11.9","book":"co2","text":"Бо мій нестаток попо́внили бра́ти, що прийшли з Македонії; і в усьому беріг я себе, щоб не бути для вас тягаре́м, і збережу́."},{"part":11,"stix":10,"order":10,"stix_n":10,"name":"co2-11.10","book":"co2","text":"Як правда Христова в мені, так оця похвала́ не замо́вчана буде про мене в країнах Ахаї."},{"part":11,"stix":11,"order":11,"stix_n":11,"name":"co2-11.11","book":"co2","text":"Для чо́го? Тому́, що я вас не люблю́? Відо́мо те Богові!"},{"part":11,"stix":12,"order":12,"stix_n":12,"name":"co2-11.12","book":"co2","text":"А що я роблю́, те й робитиму, щоб відтя́ти причину для тих, хто шукає причини, щоб у то́му, чим хва́ляться, показались такі, як і ми."},{"part":11,"stix":13,"order":13,"stix_n":13,"name":"co2-11.13","book":"co2","text":"Такі бо фальшиві апо́столи, лукаві робітники́, що підро́блюються на Христових апо́столів."},{"part":11,"stix":14,"order":14,"stix_n":14,"name":"co2-11.14","book":"co2","text":"І не дивно, бо сам сатана́ прикидається а́нголом світла!"},{"part":11,"stix":15,"order":15,"stix_n":15,"name":"co2-11.15","book":"co2","text":"Отож, не велика це річ, якщо й слуги його прикидаються слу́гами праведности. Буде їхній кінець згідно з учинками їхніми!"},{"part":11,"stix":16,"order":16,"stix_n":16,"name":"co2-11.16","book":"co2","text":"Зно́ву кажу́: хай ніхто не вважає мене за безумного! А як ні, то прийміть мене бодай як безумного, щоб хоч трохи й я похвалився!"},{"part":11,"stix":17,"order":17,"stix_n":17,"name":"co2-11.17","book":"co2","text":"А що я кажу́, не кажу́ того в Господі, але ніби в безу́мстві — у цій частині хвали́."},{"part":11,"stix":18,"order":18,"stix_n":18,"name":"co2-11.18","book":"co2","text":"Через те ж, що тілом багато-хто хваляться, то й я похвалюся."},{"part":11,"stix":19,"order":19,"stix_n":19,"name":"co2-11.19","book":"co2","text":"Бо ви те́рпите радо безумних, самі мудрими бувши."},{"part":11,"stix":20,"order":20,"stix_n":20,"name":"co2-11.20","book":"co2","text":"Бо ви терпите, коли вас хто нево́лить, коли хто об'їдає, коли хто обдирає, коли хто підвищується, коли хто по що́ках вас б'є."},{"part":11,"stix":21,"order":21,"stix_n":21,"name":"co2-11.21","book":"co2","text":"На безчестя кажу́, що ми ніби стратили сили. Коли хто відва́житься чим, то — скажу́ нерозумно — відважуюся й я."},{"part":11,"stix":22,"order":22,"stix_n":22,"name":"co2-11.22","book":"co2","text":"Євреї вони? — То й я. Ізра́їльтяни вони? — То й я. Насіння вони Авраамове? — То й я!"},{"part":11,"stix":23,"order":23,"stix_n":23,"name":"co2-11.23","book":"co2","text":"Слу́ги Христові вони? — Говорю́ нерозумне: більш я! Я був більш у пра́цях, у ранах над міру, частіш у в'язницях, часто при смерті."},{"part":11,"stix":24,"order":24,"stix_n":24,"name":"co2-11.24","book":"co2","text":"Від юдеїв п'ять раз я прийняв був по сорок уда́рів без о́дного,"},{"part":11,"stix":25,"order":25,"stix_n":25,"name":"co2-11.25","book":"co2","text":"тричі ки́ями бито мене, один раз мене каменува́ли, тричі розбивсь корабель, ніч і день я пробу́в у глибині́ морській;"},{"part":11,"stix":26,"order":26,"stix_n":26,"name":"co2-11.26","book":"co2","text":"у мандрі́вках я часто бува́в, бував у небезпеках на річках, у небезпеках розбійничих, у небезпеках свого наро́ду, у небезпеках поган, у небезпеках по міста́х, у небезпеках на пустині, у небезпеках на морі, у небезпеках між братами фальшивими,"},{"part":11,"stix":27,"order":27,"stix_n":27,"name":"co2-11.27","book":"co2","text":"у висна́жуванні та в праці, часто в недосипа́нні, у голоді й спразі, часто в по́сті, у холоді та в наготі́."},{"part":11,"stix":28,"order":28,"stix_n":28,"name":"co2-11.28","book":"co2","text":"Окрім зо́внішнього, налягають на мене денні повинності й журба про всі Церкви́."},{"part":11,"stix":29,"order":29,"stix_n":29,"name":"co2-11.29","book":"co2","text":"Хто слабує, а я не слабую? Хто споку́шується, а я не палю́ся?"},{"part":11,"stix":30,"order":30,"stix_n":30,"name":"co2-11.30","book":"co2","text":"Коли треба хвалитись, то неміччю я похвалюся."},{"part":11,"stix":31,"order":31,"stix_n":31,"name":"co2-11.31","book":"co2","text":"Знає Бог і Отець Господа нашого Ісуса Христа, — а Він благослове́нний навіки, — що я не говорю́ неправди."},{"part":11,"stix":32,"order":32,"stix_n":32,"name":"co2-11.32","book":"co2","text":"У Дама́ску намі́сник царя Аре́ти[1] стеріг місто Дама́ск, щоб схопи́ти мене."},{"part":11,"stix":33,"order":33,"stix_n":33,"name":"co2-11.33","book":"co2","text":"але́ по мурі мене спу́щено в коші́ віко́нцем, — і я з рук його втік!"},{"part":12,"stix":1,"order":1,"stix_n":1,"name":"co2-12.1","book":"co2","text":"Не кори́сно хвалитись мені, бо я прийду́ до видінь і об'я́влень Господніх."},{"part":12,"stix":2,"order":2,"stix_n":2,"name":"co2-12.2","book":"co2","text":"Я знаю чоловіка в Христі, що він чотирна́дцять ро́ків тому — чи в тілі, не знаю, чи без тіла, не знаю, знає Бог — був узятий до третього неба."},{"part":12,"stix":3,"order":3,"stix_n":3,"name":"co2-12.3","book":"co2","text":"І чоловіка я знаю такого, — чи в тілі, чи без тіла, не знаю, знає Бог, —"},{"part":12,"stix":4,"order":4,"stix_n":4,"name":"co2-12.4","book":"co2","text":"що до ра́ю був узятий, і чув він слова́ невимо́вні, що не можна люди́ні їх висловити."},{"part":12,"stix":5,"order":5,"stix_n":5,"name":"co2-12.5","book":"co2","text":"Отаким похвалюся, а собою хвалитись не буду, — хіба тільки своїми не́мочами."},{"part":12,"stix":6,"order":6,"stix_n":6,"name":"co2-12.6","book":"co2","text":"Бо коли я захо́чу хвалитись, то безумний не бу́ду, бо правду казатиму; але стримуюсь я, щоб про мене хто більш не поду́мав, ніж бачить у мені або чує від мене."},{"part":12,"stix":7,"order":7,"stix_n":7,"name":"co2-12.7","book":"co2","text":"А щоб я через пребагато об'я́влень не велича́вся, то да́но мені в тіло колючку, — посланця́ сатани, щоб бив в обличчя мене, щоб я не велича́вся."},{"part":12,"stix":8,"order":8,"stix_n":8,"name":"co2-12.8","book":"co2","text":"Про нього три ра́зи благав я Господа, щоб він відступився від мене."},{"part":12,"stix":9,"order":9,"stix_n":9,"name":"co2-12.9","book":"co2","text":"І сказав Він мені: „До́сить тобі Моєї благодаті, — бо сила Моя здійснюється в немочі“. Отож, краще я буду хвалитись своїми не́мочами, щоб сила Христова вселилася в мене."},{"part":12,"stix":10,"order":10,"stix_n":10,"name":"co2-12.10","book":"co2","text":"Тому любо мені перебува́ти в неду́гах, у при́кростях, у бі́дах, у переслідуваннях, в утисках через Христа. Коли бо я слаби́й, тоді я сильни́й."},{"part":12,"stix":11,"order":11,"stix_n":11,"name":"co2-12.11","book":"co2","text":"Хва́лячися, я став нерозумний, — до того мене ви примусили. Бо хвалити мене мали б ви, — бо ні в чо́му я не залиши́вся позад від найперших апо́столів, хоч я й ніщо."},{"part":12,"stix":12,"order":12,"stix_n":12,"name":"co2-12.12","book":"co2","text":"А ознаки апо́стола виявилися між вами в усякім терпінні, у знаме́нах і чу́дах та в силах."},{"part":12,"stix":13,"order":13,"stix_n":13,"name":"co2-12.13","book":"co2","text":"Що бо є, що ним ви пони́зилися більше від інших Церков? Хіба те, що я сам тягаре́м вам не був? Даруйте мені цю провину!"},{"part":12,"stix":14,"order":14,"stix_n":14,"name":"co2-12.14","book":"co2","text":"Ось утре́тє готовий прийти я до вас, і не буду для вас тягаре́м, — не шукаю бо вашого я, тільки вас. Не діти повинні збирати маєток батька́м, але дітям батьки́."},{"part":12,"stix":15,"order":15,"stix_n":15,"name":"co2-12.15","book":"co2","text":"Я ж з охотою ви́трачуся й себе ви́трачу за душі ваші, хоч що більше люблю́ вас, то менше я лю́блений."},{"part":12,"stix":16,"order":16,"stix_n":16,"name":"co2-12.16","book":"co2","text":"Та нехай буде так, — тягара́ я на вас не поклав, але, бувши хитрий, я лукавством від вас брав."},{"part":12,"stix":17,"order":17,"stix_n":17,"name":"co2-12.17","book":"co2","text":"Чи я використо́вував вас через когось із тих, кого́ до вас посилав?"},{"part":12,"stix":18,"order":18,"stix_n":18,"name":"co2-12.18","book":"co2","text":"Ублагав я був Тита, і з ним послав брата. Чи Тит ви́користав вас чим? Хіба ми ходили не в одно́му дусі? Хіба не одни́ми стопа́ми?"},{"part":12,"stix":19,"order":19,"stix_n":19,"name":"co2-12.19","book":"co2","text":"Чи ви зно́ву не ду́маєте, що виправдуємось перед вами? Перед Богом, у Христі ми говоримо, а все, любі, на вашу будову!"},{"part":12,"stix":20,"order":20,"stix_n":20,"name":"co2-12.20","book":"co2","text":"Я ж боюся, щоб, прийшовши, не знайшов вас такими, якими не хо́чу, і щоб мене не знайшли ви таким, якого не хочете, — хай не будуть між вами суперечка, заздрість, гніви, обмани, сва́ри, на́шепти, пихи́, безладдя,"},{"part":12,"stix":21,"order":21,"stix_n":21,"name":"co2-12.21","book":"co2","text":"щоб зно́ву, коли я прийду́, не прини́зив мене поміж вами мій Бог, і щоб мені не оплакувати багатьох, що перше згрішили були, і не покаялися в нечи́стості, і в пере́любі, і в розпусті, що ко́їли їх."},{"part":13,"stix":1,"order":1,"stix_n":1,"name":"co2-13.1","book":"co2","text":"Оце втретє до вас я йду. „Кожна справа хай станеться ви́роком двох чи трьох свідків“."},{"part":13,"stix":2,"order":2,"stix_n":2,"name":"co2-13.2","book":"co2","text":"Попере́джував я й попере́джу́ю, — як у вас був удру́ге, так тепер неприсутній, — отих, що згрішили перед тим, і всіх інших, що коли прийду знову, то я не помилую,"},{"part":13,"stix":3,"order":3,"stix_n":3,"name":"co2-13.3","book":"co2","text":"через те, що шукаєте доказу, що в мені промовляє Христос, Який не безсилий до вас, але сильний у вас."},{"part":13,"stix":4,"order":4,"stix_n":4,"name":"co2-13.4","book":"co2","text":"Бо хоч Він був і розп'я́тий в не́мочі, та живий із сили Божої. Так і ми, — хоча не́мічні в Нім, та з Ним бу́демо жити з Божої сили у вас."},{"part":13,"stix":5,"order":5,"stix_n":5,"name":"co2-13.5","book":"co2","text":"Випробо́вуйте самих себе, чи ви в вірі, пізнавайте самих себе. Хіба ви не знаєте самих себе, що Ісус Христос у вас? Хіба тільки, що ви не такі, якими мали б бути."},{"part":13,"stix":6,"order":6,"stix_n":6,"name":"co2-13.6","book":"co2","text":"Але маю надію, що пізнаєте ви, що ми такі, якими мали б бути."},{"part":13,"stix":7,"order":7,"stix_n":7,"name":"co2-13.7","book":"co2","text":"І ми молимо Бога, щоб ви не чинили нія́кого ли́ха, не для то́го, щоб виявились ми досвідчені, а щоб учинили ви добре, а ми бу́дем немов негі́дні."},{"part":13,"stix":8,"order":8,"stix_n":8,"name":"co2-13.8","book":"co2","text":"Бо нічо́го не можемо ми проти правди, а за правду."},{"part":13,"stix":9,"order":9,"stix_n":9,"name":"co2-13.9","book":"co2","text":"Ми тішимося, коли ми слабі, а ви сильні. Про це й мо́лимось — щоб були досконалими ви!"},{"part":13,"stix":10,"order":10,"stix_n":10,"name":"co2-13.10","book":"co2","text":"Ось тому́ то, відсутній, пишу́ це, щоб прийшовши, не мав я вчинити суворо за вла́дою, якої Госпо́дь мені дав на будува́ння, а не на руйнува́ння."},{"part":13,"stix":11,"order":11,"stix_n":11,"name":"co2-13.11","book":"co2","text":"А накінець, браття, радійте, удосконалюйтесь, тіштеся, будьте однодумні, майте мир, — і Бог любови та ми́ру буде з вами!"},{"part":13,"stix":12,"order":12,"stix_n":12,"name":"co2-13.12","book":"co2","text":"Вітайте один одного святим поцілунком! Усі святі вас вітають!"},{"part":13,"stix":13,"order":13,"stix_n":13,"name":"co2-13.13","book":"co2","text":"Благода́ть Господа нашого Ісуса Христа, і любов Бога й Отця, і спільність Святого Духа нехай буде зо всіма́ вами! Амі́нь."}]