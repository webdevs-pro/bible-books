[{"part":1,"stix":1,"order":1,"stix_n":1,"name":"jak-1.1","book":"jak","text":"Яків, раб Бога й Господа Ісуса Христа, дванадцятьом племена́м, які в Розпоро́шенні,[1] — вітаю я вас![2]"},{"part":1,"stix":2,"order":2,"stix_n":2,"name":"jak-1.2","book":"jak","text":"Майте, бра́ти мої, повну радість, коли впадаєте в усілякі випробо́вування,"},{"part":1,"stix":3,"order":3,"stix_n":3,"name":"jak-1.3","book":"jak","text":"знаючи, що досвідчення вашої віри дає терпеливість."},{"part":1,"stix":4,"order":4,"stix_n":4,"name":"jak-1.4","book":"jak","text":"А терпеливість нехай має чин доскона́лий, щоб ви досконалі та бездоганні були́, і недостачі ні в чому не мали."},{"part":1,"stix":5,"order":5,"stix_n":5,"name":"jak-1.5","book":"jak","text":"А якщо кому з вас не стачає мудрости, нехай просить від Бога, що всім дає просто, та не докоряє, — і бу́де вона йому да́на."},{"part":1,"stix":6,"order":6,"stix_n":6,"name":"jak-1.6","book":"jak","text":"Але нехай просить із вірою, без жодного су́мніву. Бо хто має су́мнів, той подібний до морської хвилі, яку жене й кидає вітер."},{"part":1,"stix":7,"order":7,"stix_n":7,"name":"jak-1.7","book":"jak","text":"Нехай бо така люди́на не гадає, що дістане що́ від Господа."},{"part":1,"stix":8,"order":8,"stix_n":8,"name":"jak-1.8","book":"jak","text":"Двоєдушна люди́на непостійна на всіх дорогах своїх."},{"part":1,"stix":9,"order":9,"stix_n":9,"name":"jak-1.9","book":"jak","text":"А понижений брат нехай хвалиться висо́кістю своєю,"},{"part":1,"stix":10,"order":10,"stix_n":10,"name":"jak-1.10","book":"jak","text":"а багатий — пони́женням своїм, бо він промине, як той цвіт трав'яни́й, —"},{"part":1,"stix":11,"order":11,"stix_n":11,"name":"jak-1.11","book":"jak","text":"бо сонце зійшло зо спеко́тою, і траву посушило, — і відпав цвіт її, і зникла краса́ її виду. Так само зів'яне й багатий у дорогах своїх!"},{"part":1,"stix":12,"order":12,"stix_n":12,"name":"jak-1.12","book":"jak","text":"Блаженна люди́на, що ви́терпить пробу, бо, бувши ви́пробувана, дістане вінця життя, якого Господь обіцяв тим, хто любить Його."},{"part":1,"stix":13,"order":13,"stix_n":13,"name":"jak-1.13","book":"jak","text":"Ви́пробовуваний, хай не каже ніхто: „Я від Бога споку́шуваний“. Бо Бог злом не спокушується, і нікого Він Сам не спокушує."},{"part":1,"stix":14,"order":14,"stix_n":14,"name":"jak-1.14","book":"jak","text":"Але кожен спокушується, як на́диться й зво́диться пожадливістю власною."},{"part":1,"stix":15,"order":15,"stix_n":15,"name":"jak-1.15","book":"jak","text":"Пожадли́вість пото́му, зачавши, народжує гріх, а зроблений гріх народжує смерть."},{"part":1,"stix":16,"order":16,"stix_n":16,"name":"jak-1.16","book":"jak","text":"Не обма́нюйтесь, брати мої любі!"},{"part":1,"stix":17,"order":17,"stix_n":17,"name":"jak-1.17","book":"jak","text":"Усяке добре дава́ння та дар досконалий похо́дить згори від Отця світил, що в Нього нема переміни чи тіні відміни."},{"part":1,"stix":18,"order":18,"stix_n":18,"name":"jak-1.18","book":"jak","text":"Захотівши, Він нас породив словом правди, щоб ми стали якимсь первопло́дом творів Його."},{"part":1,"stix":19,"order":19,"stix_n":19,"name":"jak-1.19","book":"jak","text":"Отож, мої брати́ любі, нехай буде кожна людина швидка́ послухати, забарна́ говорити, повільна на гнів."},{"part":1,"stix":20,"order":20,"stix_n":20,"name":"jak-1.20","book":"jak","text":"Бо гнів лю́дський не чинить праведности Божої."},{"part":1,"stix":21,"order":21,"stix_n":21,"name":"jak-1.21","book":"jak","text":"Тому́ то відкиньте всіляку нечисть та залишок злоби́, і прийміть із ла́гідністю всіяне слово, що може спасти ваші душі."},{"part":1,"stix":22,"order":22,"stix_n":22,"name":"jak-1.22","book":"jak","text":"Будьте ж викона́вцями слова, а не слухачами самими, що себе самих обманюють."},{"part":1,"stix":23,"order":23,"stix_n":23,"name":"jak-1.23","book":"jak","text":"Бо хто слуха́ч слова, а не викона́вець, той подібний люди́ні, що риси обличчя свого розглядає у дзе́ркалі, —"},{"part":1,"stix":24,"order":24,"stix_n":24,"name":"jak-1.24","book":"jak","text":"бо розгляне себе та й віді́йде, і зараз забуде, яка вона є."},{"part":1,"stix":25,"order":25,"stix_n":25,"name":"jak-1.25","book":"jak","text":"А хто заглядає в зако́н досконалий, закон волі, і в нім пробуває, той не буде забу́дько слухач, але виконавець ді́ла, — і він буде блаженний у дія́нні своїм!"},{"part":1,"stix":26,"order":26,"stix_n":26,"name":"jak-1.26","book":"jak","text":"Коли ж хто гада́є, що він побожний, і свого язика не вгамо́вує, та своє серце обманює, — марна́ побожність того́!"},{"part":1,"stix":27,"order":27,"stix_n":27,"name":"jak-1.27","book":"jak","text":"Чиста й непорочна побожність перед Богом і Отцем оця: згля́нутися над си́ротами та вдови́цями в утисках їхніх, себе берегти чистим від світу."},{"part":2,"stix":1,"order":1,"stix_n":1,"name":"jak-2.1","book":"jak","text":"Брати́ мої, не зважаючи на обличчя, майте віру в нашого Господа слави, Ісуса Христа."},{"part":2,"stix":2,"order":2,"stix_n":2,"name":"jak-2.2","book":"jak","text":"Бо коли до вашого зібра́ння ввійде чоловік із золотим перснем, у шаті блискучій, увійде й біда́р у вбогім вбранні́,"},{"part":2,"stix":3,"order":3,"stix_n":3,"name":"jak-2.3","book":"jak","text":"і ви поглянете на то́го, хто в шаті блискучій, і скажете йому: „Ти сідай вигі́дно отут,“ а бідаре́ві прокажете: „Ти стань там, чи сідай собі тут на підніжку моїм“,"},{"part":2,"stix":4,"order":4,"stix_n":4,"name":"jak-2.4","book":"jak","text":"то чи не стало між вами поді́лення, і не стали ви злоду́мними суддями?"},{"part":2,"stix":5,"order":5,"stix_n":5,"name":"jak-2.5","book":"jak","text":"Послухайте, мої брати любі, — чи ж не вибрав Бог бідарі́в цього світу за багатих вірою й за спадкоє́мців Царства, яке обіцяв Він тим, хто любить Його?"},{"part":2,"stix":6,"order":6,"stix_n":6,"name":"jak-2.6","book":"jak","text":"А ви бідаря́ зневажили! Хіба не багачі переслідують вас, хіба не вони тягнуть вас на суди́?"},{"part":2,"stix":7,"order":7,"stix_n":7,"name":"jak-2.7","book":"jak","text":"Хіба не вони зневажають те добре ім'я́, що ви ним називаєтесь?"},{"part":2,"stix":8,"order":8,"stix_n":8,"name":"jak-2.8","book":"jak","text":"Коли ви Зако́на Царсько́го виконуєте, за Писа́нням: „Люби свого ближнього, як самого себе“, то ви робите добре."},{"part":2,"stix":9,"order":9,"stix_n":9,"name":"jak-2.9","book":"jak","text":"Коли ж дивитеся на обличчя, то чините гріх, бо Зако́н удоводнює, що ви винуватці."},{"part":2,"stix":10,"order":10,"stix_n":10,"name":"jak-2.10","book":"jak","text":"Бо хто всього Зако́на виконує, а згрішить в одно́му, той винним у всьому стає."},{"part":2,"stix":11,"order":11,"stix_n":11,"name":"jak-2.11","book":"jak","text":"Бо Той, Хто сказав: „Не чини перелю́бства“, також наказав: „Не вбивай“. А хоч ти перелю́бства не чиниш, а вб'єш, то ти переступник Зако́ну."},{"part":2,"stix":12,"order":12,"stix_n":12,"name":"jak-2.12","book":"jak","text":"Отак говоріть і отак чиніть, як такі, що будете суджені зако́ном волі."},{"part":2,"stix":13,"order":13,"stix_n":13,"name":"jak-2.13","book":"jak","text":"Бо суд немилосердний на того, хто не вчинив милосердя. Милосердя бо ставиться вище за суд."},{"part":2,"stix":14,"order":14,"stix_n":14,"name":"jak-2.14","book":"jak","text":"Яка ко́ристь, брати мої, коли хто говорить, що має віру, але діл не має? Чи може спасти його віра?"},{"part":2,"stix":15,"order":15,"stix_n":15,"name":"jak-2.15","book":"jak","text":"Коли ж брат чи сестра будуть нагі, і позбавлені денного по́корму,"},{"part":2,"stix":16,"order":16,"stix_n":16,"name":"jak-2.16","book":"jak","text":"а хтонебудь із вас до них скаже: „Ідіть з миром, грійтесь та їжте“, та не дасть їм потрібного тілу, — що ж то поможе?"},{"part":2,"stix":17,"order":17,"stix_n":17,"name":"jak-2.17","book":"jak","text":"Так само й віра, коли діл не має, — ме́ртва в собі!"},{"part":2,"stix":18,"order":18,"stix_n":18,"name":"jak-2.18","book":"jak","text":"Але скаже хтоне́будь: „Маєш ти віру, а я маю діла; покажи мені віру свою без діл твоїх, а я покажу тобі віру свою від діл моїх“."},{"part":2,"stix":19,"order":19,"stix_n":19,"name":"jak-2.19","book":"jak","text":"Чи віруєш ти, що Бог один? Добре робиш! Та й де́мони вірують, — і тремтять."},{"part":2,"stix":20,"order":20,"stix_n":20,"name":"jak-2.20","book":"jak","text":"Чи хочеш ти знати, о марна́ люди́но, що віра без діл — ме́ртва?"},{"part":2,"stix":21,"order":21,"stix_n":21,"name":"jak-2.21","book":"jak","text":"Авраам, отець наш, — чи він не з діл виправданий, був як поклав був на же́ртівника свого сина Ісака?"},{"part":2,"stix":22,"order":22,"stix_n":22,"name":"jak-2.22","book":"jak","text":"Чи ти бачиш, що віра помогла його ділам, і вдоскона́лилась віра із діл?"},{"part":2,"stix":23,"order":23,"stix_n":23,"name":"jak-2.23","book":"jak","text":"І зді́йснилося Писа́ння, що каже: „Авраам же ввірував Богові, і це йому зараховане в праведність, і був на́званий він другом Божим“."},{"part":2,"stix":24,"order":24,"stix_n":24,"name":"jak-2.24","book":"jak","text":"Отож, чи ви бачите, що люди́на виправдується від діл, а не тільки від віри?"},{"part":2,"stix":25,"order":25,"stix_n":25,"name":"jak-2.25","book":"jak","text":"Чи так само і блудни́ця Раха́в не з діл виправдалась, коли прийняла́ посланці́в, і дорогою іншою випустила?"},{"part":2,"stix":26,"order":26,"stix_n":26,"name":"jak-2.26","book":"jak","text":"Бо як тіло без духа ме́ртве, так і віра без діл — мертва!"},{"part":3,"stix":1,"order":1,"stix_n":1,"name":"jak-3.1","book":"jak","text":"Не багато-хто ставайте, братти мої, учителями, знавши, що більший о́суд при́ймемо."},{"part":3,"stix":2,"order":2,"stix_n":2,"name":"jak-3.2","book":"jak","text":"Бо багато ми всі помиляємось. Коли хто не помиляється в слові, то це муж досконалий, спроможний прибо́ркувати й усе тіло."},{"part":3,"stix":3,"order":3,"stix_n":3,"name":"jak-3.3","book":"jak","text":"От і ко́ням вкладаєм узде́чки до ро́та, щоб корилися нам, і ми всім їхнім тілом керуємо."},{"part":3,"stix":4,"order":4,"stix_n":4,"name":"jak-3.4","book":"jak","text":"От і кораблі, хоч які величезні та гнані вітра́ми жорсто́кими, проте найменшим сте́рном скеро́вуються, куди хоче стерни́чий."},{"part":3,"stix":5,"order":5,"stix_n":5,"name":"jak-3.5","book":"jak","text":"Так само й язик, — малий член, але хва́литься ве́льми! Ось маленький огонь, а запалює величезного ліса!"},{"part":3,"stix":6,"order":6,"stix_n":6,"name":"jak-3.6","book":"jak","text":"І язик — то огонь. Як світ[3] неправости, поста́влений так поміж нашими членами, язик скверни́ть усе тіло, запалює круг життя, і сам запалюється від геєнни."},{"part":3,"stix":7,"order":7,"stix_n":7,"name":"jak-3.7","book":"jak","text":"Бо всяка природа звірі́в і пташо́к, гадів і мо́рських потвор прибо́ркується, і прибо́ркана буде природою лю́дською,"},{"part":3,"stix":8,"order":8,"stix_n":8,"name":"jak-3.8","book":"jak","text":"та не може ніхто із людей язика вгамува́ти, — він зло безупи́нне, він повний отрути смерте́льної!"},{"part":3,"stix":9,"order":9,"stix_n":9,"name":"jak-3.9","book":"jak","text":"Ним ми благословляємо Бога й Отця, і ним проклинаєм людей, що створені на Божу подобу."},{"part":3,"stix":10,"order":10,"stix_n":10,"name":"jak-3.10","book":"jak","text":"Із тих самих уст виходить благослове́ння й прокля́ття. Не повинно, брати́ мої, щоб так це було́!"},{"part":3,"stix":11,"order":11,"stix_n":11,"name":"jak-3.11","book":"jak","text":"Хіба з одно́го отвору виходить вода солодка й гірка́?"},{"part":3,"stix":12,"order":12,"stix_n":12,"name":"jak-3.12","book":"jak","text":"Хіба може, бра́ти мої, фіґове дерево родити оливки, або виноград — фіґи? Солодка вода не тече з солонця́.[4]"},{"part":3,"stix":13,"order":13,"stix_n":13,"name":"jak-3.13","book":"jak","text":"Хто мудрий і розумний між вами, нехай він покаже діла́ свої в ла́гідній мудрості добрим поводженням!"},{"part":3,"stix":14,"order":14,"stix_n":14,"name":"jak-3.14","book":"jak","text":"Коли ж гірку́ заздрість та сварку ви маєте в серці своєму, то не величайтесь та не говоріть неправди на правду, —"},{"part":3,"stix":15,"order":15,"stix_n":15,"name":"jak-3.15","book":"jak","text":"це не мудрість, що ніби зве́рху походить вона, але земна, тілесна та де́монська."},{"part":3,"stix":16,"order":16,"stix_n":16,"name":"jak-3.16","book":"jak","text":"Бо де за́здрість та сварка, там бе́злад та всяка зла річ!"},{"part":3,"stix":17,"order":17,"stix_n":17,"name":"jak-3.17","book":"jak","text":"А мудрість, що зверху вона, насамперед чиста, а потім спокійна, ла́гідна, покірлива, повна милосердя та добрих пло́дів, безстороння та нелукава."},{"part":3,"stix":18,"order":18,"stix_n":18,"name":"jak-3.18","book":"jak","text":"А плід праведности сіється творцями миру."},{"part":4,"stix":1,"order":1,"stix_n":1,"name":"jak-4.1","book":"jak","text":"Звідки ві́йни та свари між вами? Чи не звідси, — від ваших пожадливостей, які в ваших членах воюють?"},{"part":4,"stix":2,"order":2,"stix_n":2,"name":"jak-4.2","book":"jak","text":"Бажаєте ви — та й не маєте, убиваєте й за́здрите — та досягнути не можете, сва́ритеся та воюєте — та не маєте, бо не проха́єте,"},{"part":4,"stix":3,"order":3,"stix_n":3,"name":"jak-4.3","book":"jak","text":"прохаєте — та не одержуєте, бо прохаєте на зле, щоб ужити на розко́ші свої."},{"part":4,"stix":4,"order":4,"stix_n":4,"name":"jak-4.4","book":"jak","text":"Перелю́бники та перелю́бниці, чи ж ви не знаєте, що дружба зо світом — то ворожнеча супроти Бога? Бо хто хоче бути світові при́ятелем, той ворогом Божим стається."},{"part":4,"stix":5,"order":5,"stix_n":5,"name":"jak-4.5","book":"jak","text":"Чи ви ду́маєте, що даремно Писа́ння говорить: „Жада́є аж до за́здрости Дух, що в нас пробуває“?"},{"part":4,"stix":6,"order":6,"stix_n":6,"name":"jak-4.6","book":"jak","text":"Та ще більшу благода́ть дає, через що й промовляє: „Бог противиться гордим, а смиренним дає благода́ть“."},{"part":4,"stix":7,"order":7,"stix_n":7,"name":"jak-4.7","book":"jak","text":"Тож підкоріться Богові та спротивляйтесь дияволові, — то й утече він від вас."},{"part":4,"stix":8,"order":8,"stix_n":8,"name":"jak-4.8","book":"jak","text":"Набли́зьтесь до Бога, то й Бог набли́зиться до вас. Очистьте руки, грішні, та серця освятіть, двоєдушні!"},{"part":4,"stix":9,"order":9,"stix_n":9,"name":"jak-4.9","book":"jak","text":"Журіться, сумуйте та плачте! Хай обернеться сміх ваш у плач, а радість у сум!"},{"part":4,"stix":10,"order":10,"stix_n":10,"name":"jak-4.10","book":"jak","text":"Упокорі́ться перед Господнім лицем, — і Він вас підійме!"},{"part":4,"stix":11,"order":11,"stix_n":11,"name":"jak-4.11","book":"jak","text":"Не обмовляйте, брати, один о́дного! Бо хто брата свого обмовляє або судить брата, той Зако́на обмовляє та судить Зако́на. А коли ти Зако́на осуджуєш, то ти не викона́вець Закона, але суддя."},{"part":4,"stix":12,"order":12,"stix_n":12,"name":"jak-4.12","book":"jak","text":"Один Законода́вець і Суддя, що може спасти й погубити. А ти хто такий, що осуджуєш ближнього?"},{"part":4,"stix":13,"order":13,"stix_n":13,"name":"jak-4.13","book":"jak","text":"А ну тепер ви, що говорите: „Сьогодні чи взавтра ми пі́дем у те чи те місто, і там рік проживе́мо, та бу́демо торгувати й заробляти“,"},{"part":4,"stix":14,"order":14,"stix_n":14,"name":"jak-4.14","book":"jak","text":"ви, що не відаєте, що́ трапиться взавтра, — яке ваше життя? Бо це пара, що на хвильку з'явля́ється, а потім зникає!"},{"part":4,"stix":15,"order":15,"stix_n":15,"name":"jak-4.15","book":"jak","text":"Замість того, щоб вам говорити: „Як схоче Госпо́дь та бу́демо живі, то зробимо це або те“."},{"part":4,"stix":16,"order":16,"stix_n":16,"name":"jak-4.16","book":"jak","text":"А тепер ви хва́литеся в своїх го́рдощах, — лиха́ всяка подібна хвальба́!"},{"part":4,"stix":17,"order":17,"stix_n":17,"name":"jak-4.17","book":"jak","text":"Отож, хто знає, як чинити добро, та не чинить, — той має гріх!"},{"part":5,"stix":1,"order":1,"stix_n":1,"name":"jak-5.1","book":"jak","text":"А ну ж тепер ви, багачі́, — плачте й ридайте над лихом своїм, що вас має спіткати:"},{"part":5,"stix":2,"order":2,"stix_n":2,"name":"jak-5.2","book":"jak","text":"ваше багатство згнило, а ваші вбрання́ міль поїла!"},{"part":5,"stix":3,"order":3,"stix_n":3,"name":"jak-5.3","book":"jak","text":"Золото ваше та срі́бло поіржа́віло, а їхня іржа буде сві́дчити проти вас, і поїсть ваше тіло, немов той огонь! Ви скарби зібрали собі на останні дні!"},{"part":5,"stix":4,"order":4,"stix_n":4,"name":"jak-5.4","book":"jak","text":"Ось голосить заплата, що ви затримали в робі́тників, які жали на ваших полях, — і голосі́ння женці́в досягли́ вух Господа Савао́та!"},{"part":5,"stix":5,"order":5,"stix_n":5,"name":"jak-5.5","book":"jak","text":"Ви розкошували на землі й насолоджувались, серця свої[5] ви́годували, немов би на день зако́лення."},{"part":5,"stix":6,"order":6,"stix_n":6,"name":"jak-5.6","book":"jak","text":"Ви Праведного засудили й убили, — Він вам не проти́вився!"},{"part":5,"stix":7,"order":7,"stix_n":7,"name":"jak-5.7","book":"jak","text":"Отож, браття, довготерпіть аж до при́ходу Господа! Ось чекає рільни́к дорогоцінного пло́ду землі, довготе́рпить за нього, аж поки оде́ржить дощ ранній та пізній."},{"part":5,"stix":8,"order":8,"stix_n":8,"name":"jak-5.8","book":"jak","text":"Довготерпі́ть же й ви, зміцніть серця ваші, бо набли́зився при́хід Господній!"},{"part":5,"stix":9,"order":9,"stix_n":9,"name":"jak-5.9","book":"jak","text":"Не нарікайте один на о́дного, браття, щоб вас не засу́джено, — он Суддя стоїть перед дверима!"},{"part":5,"stix":10,"order":10,"stix_n":10,"name":"jak-5.10","book":"jak","text":"Візьміть, браття, пророків за при́клад стражда́ння та довготерпі́ння, — вони промовляли Господнім Ім'я́м!"},{"part":5,"stix":11,"order":11,"stix_n":11,"name":"jak-5.11","book":"jak","text":"Отож, за блаженних ми маємо тих, хто витерпів. Ви чули про Йо́вове терпі́ння та бачили Господній кінець його́, що „ве́льми Господь милости́вий та щедрий“."},{"part":5,"stix":12,"order":12,"stix_n":12,"name":"jak-5.12","book":"jak","text":"А найперше, браття мої, не кляніться ні небом, ані землею, і ніякою іншою клятвою! Слово ж ваше хай буде: „Так, так“ та „Ні, ні“, щоб не впасти вам в о́суд."},{"part":5,"stix":13,"order":13,"stix_n":13,"name":"jak-5.13","book":"jak","text":"Чи страждає хто з вас? Нехай молиться! Чи тішиться хтось? Хай співає псалми́!"},{"part":5,"stix":14,"order":14,"stix_n":14,"name":"jak-5.14","book":"jak","text":"Чи хворі́є хто з вас? Хай покличе пресвітерів Церкви, і над ним хай помоляться, намасти́вши його оливою в Господнє Ім'я́,"},{"part":5,"stix":15,"order":15,"stix_n":15,"name":"jak-5.15","book":"jak","text":"і молитва віри вздоро́вить недужого, і Господь його піді́йме, а коли він гріхи був учинив, то вони йому простяться."},{"part":5,"stix":16,"order":16,"stix_n":16,"name":"jak-5.16","book":"jak","text":"Отже, признава́йтесь один перед о́дним у своїх про́гріхах, і моліться один за о́дного, щоб вам уздоро́витись. Бо дуже могутня ре́вна молитва праведного!"},{"part":5,"stix":17,"order":17,"stix_n":17,"name":"jak-5.17","book":"jak","text":"Ілля́ був люди́на, подібна до нас при́страстями, і він помолився молитвою, щоб дощу́ не було́, — і дощу не було́ на землі аж три роки й шість місяців..."},{"part":5,"stix":18,"order":18,"stix_n":18,"name":"jak-5.18","book":"jak","text":"І він знов помолився, — і дощу́ дало́ небо, а земля вродила свій плід!"},{"part":5,"stix":19,"order":19,"stix_n":19,"name":"jak-5.19","book":"jak","text":"Бра́ття мої, — коли хто з-поміж вас заблудить від правди, і його хто наверне,"},{"part":5,"stix":20,"order":20,"stix_n":20,"name":"jak-5.20","book":"jak","text":"хай знає, що той, хто грішника навернув від його блу́дної дороги, той душу його спасає від смерти та бе́зліч гріхів покриває!"}]