[{"part":1,"stix":1,"order":1,"stix_n":1,"name":"hos-1.1","book":"hos","text":"Слово Господнє, що було́ до Осі́ї,[1] Беерового сина, за днів Уззійї, Йотама, Ахаза, Єзекії, Юдиних царів, та за днів Єровоа́ма, Йоашового сина, Ізра́їлевого царя."},{"part":1,"stix":2,"order":2,"stix_n":2,"name":"hos-1.2","book":"hos","text":"Поча́ток того, що Господь говорив через Осі́ю. І сказав Господь до Осії: „Іди, візьми собі жінку блудли́ву, і вона породить дітей блу́ду, бо сильно блудоді́є цей Край, відступивши від Господа.“"},{"part":1,"stix":3,"order":3,"stix_n":3,"name":"hos-1.3","book":"hos","text":"І він пішов, і взяв Ґо́мер, дочку́ Дівлаїма, і вона зачала, і породила йому сина."},{"part":1,"stix":4,"order":4,"stix_n":4,"name":"hos-1.4","book":"hos","text":"І сказав Господь до нього: „Назви ім'я́ йому Їзрее́л,[2] бо ще трохи, і покараю кров Їзрее́лу на домі Єгу, і вчиню кінець царству Ізра́їлевого дому."},{"part":1,"stix":5,"order":5,"stix_n":5,"name":"hos-1.5","book":"hos","text":"І станеться того дня, і Я зламаю Ізраїлевого лука в долині Їзреел“."},{"part":1,"stix":6,"order":6,"stix_n":6,"name":"hos-1.6","book":"hos","text":"І зачала вона ще, і породила дочку́. І сказав Він йому: „Назви ім'я́ їй Ло-Рухама,[3] бо більше Я вже не змилуюся над Ізраїлевим домом, бо вже більше не прощу́ Я їм."},{"part":1,"stix":7,"order":7,"stix_n":7,"name":"hos-1.7","book":"hos","text":"А над Юдиним домом Я змилуюся, і допоможу́ їм через Господа, їхнього Бога, але не допоможу́ їм ані луком, ані мечем, ані війною, кі́ньми чи верхівця́ми“."},{"part":1,"stix":8,"order":8,"stix_n":8,"name":"hos-1.8","book":"hos","text":"І відлучи́ла вона Ло-Рухаму, і зачала зно́ву, і породила сина."},{"part":1,"stix":9,"order":9,"stix_n":9,"name":"hos-1.9","book":"hos","text":"А Він сказав: „Назви ім'я́ йому Ло-Аммі,[4] бо ви не наро́д Мій, і Я не буду ваш!"},{"part":2,"stix":1,"order":1,"stix_n":1,"name":"hos-2.1","book":"hos","text":"І бу́де число Ізраїлевих синів, як мо́рський пісок, що його не можна ані змі́ряти, ані злічи́ти. І станеться, замість того, що говориться їм: „Ви не наро́д Мій“, буде їм сказано: „Ви сини Бога Живого“."},{"part":2,"stix":2,"order":2,"stix_n":2,"name":"hos-2.2","book":"hos","text":"І будуть зібрані ра́зом сини Юдині та сини Ізраїлеві, і настановлять собі одно́го голову, і повихо́дять з землі, бо великий день Їзрее́лу."},{"part":2,"stix":3,"order":3,"stix_n":3,"name":"hos-2.3","book":"hos","text":"Скажіть своїм братам: „Народ Мій“, а своїм сестрам: „Помилувана“."},{"part":2,"stix":4,"order":4,"stix_n":4,"name":"hos-2.4","book":"hos","text":"Судіться з вашою матір'ю, судіться, бо вона не жінка Моя, а Я не її чоловік, і нехай вона відкине від себе свій блуд, і з-поміж своїх перс свій пере́люб,"},{"part":2,"stix":5,"order":5,"stix_n":5,"name":"hos-2.5","book":"hos","text":"щоб Я не роздягну́в її до́ нага, і не поставив її такою, як у день її наро́дження, і щоб не зробив Я її пустинею, і не обернув її на суху зе́млю, і не забив її спра́гою."},{"part":2,"stix":6,"order":6,"stix_n":6,"name":"hos-2.6","book":"hos","text":"Над синами ж її Я не змилуюся, бо вони сини блу́ду,"},{"part":2,"stix":7,"order":7,"stix_n":7,"name":"hos-2.7","book":"hos","text":"бо їхня мати блудли́ва була, та, що ними була вагітна́, сором чинила, бо казала вона: Я піду́ за своїми полюбо́вниками, що дають мені хліб мій та воду мою, мою вовну та льон мій, оливу мою та напо́ї мої."},{"part":2,"stix":8,"order":8,"stix_n":8,"name":"hos-2.8","book":"hos","text":"Тому́ то ось Я вкрию твою дорогу те́рнями, і обгороджу́ її огоро́жею, — і стежо́к своїх не зна́йде вона."},{"part":2,"stix":9,"order":9,"stix_n":9,"name":"hos-2.9","book":"hos","text":"І буде вона гнатися за своїми полюбо́вниками, але́ не дожене́ їх, і буде шукати їх, та не зна́йде. І скаже вона: Піду́ я, і вернуся до мого першого чолові́ка, бо краще було мені тоді, як тепер."},{"part":2,"stix":10,"order":10,"stix_n":10,"name":"hos-2.10","book":"hos","text":"А вона не знає, що то Я давав їй збіжжя, і виноградний сік, і свіжу оливу, і примно́жив їй срі́бло та золото, яке вони звернули на Ваала."},{"part":2,"stix":11,"order":11,"stix_n":11,"name":"hos-2.11","book":"hos","text":"Тому́ то заберу́ назад Своє збіжжя в його ча́сі, а Мій сік виноградний в його умо́вленому ча́сі, і заберу́ Свою вовну та Свій льон, що був на покриття́ її наготи́."},{"part":2,"stix":12,"order":12,"stix_n":12,"name":"hos-2.12","book":"hos","text":"А тепер відкрию її наготу́ на оча́х її коха́нців, і ніхто не врятує її від Моєї руки."},{"part":2,"stix":13,"order":13,"stix_n":13,"name":"hos-2.13","book":"hos","text":"І зроблю́ кінець усякій радості її, свя́ту її, новомі́сяччю її, і суботі її, та всякому святко́вому ча́сові."},{"part":2,"stix":14,"order":14,"stix_n":14,"name":"hos-2.14","book":"hos","text":"І спусто́шу її виноградника та її фіґове дерево, про які вона говорила: „Це мені дар за блудоді́йство, що дали́ мені мої полюбо́вники“. А Я оберну́ їх на ліс, — і їх пожере́ польова́ звірина́!"},{"part":2,"stix":15,"order":15,"stix_n":15,"name":"hos-2.15","book":"hos","text":"І навіщу́ її за дні Ваалів, коли вона кадила. І приоздбо́лювалася ти своєю носово́ю сере́жкою та своїм наши́йником, і ходила за своїми полюбо́вниками, а Мене забувала, говорить Госпо́дь."},{"part":2,"stix":16,"order":16,"stix_n":16,"name":"hos-2.16","book":"hos","text":"Тому́ то ось Я намо́влю її, і попрова́джу її до пустині, і буду говорити до серця її."},{"part":2,"stix":17,"order":17,"stix_n":17,"name":"hos-2.17","book":"hos","text":"І дам їй виноградники звідти та долину Ахор[5] за двері надії, і вона буде там співати, як за днів своєї мо́лодости, як за дня ви́ходу її з єгипетського кра́ю."},{"part":2,"stix":18,"order":18,"stix_n":18,"name":"hos-2.18","book":"hos","text":"І станеться, того дня — говорить Господь — ти кликатимеш: „Чолові́че мій“, і не будеш більше кликати Мене: „Мій ваа́ле“.[6]"},{"part":2,"stix":19,"order":19,"stix_n":19,"name":"hos-2.19","book":"hos","text":"I усу́ну іме́на Ваа́лів з її уст, і вони не будуть більше зга́дувані своїм і́менем."},{"part":2,"stix":20,"order":20,"stix_n":20,"name":"hos-2.20","book":"hos","text":"І складу́ їм заповіта того дня з польово́ю звірино́ю, і з птаством небесним, та з плазу́ючим по землі, і лука й меча та війну зни́щу з землі, і покладу́ їх безпечно."},{"part":2,"stix":21,"order":21,"stix_n":21,"name":"hos-2.21","book":"hos","text":"І заручу́ся з тобою навіки, і заручуся з тобою справедливістю, і правосу́ддям, і милістю та любов'ю."},{"part":2,"stix":22,"order":22,"stix_n":22,"name":"hos-2.22","book":"hos","text":"І заручуся з тобою вірністю, і ти пізна́єш Господа."},{"part":2,"stix":23,"order":23,"stix_n":23,"name":"hos-2.23","book":"hos","text":"І станеться того дня, Я почую, — говорить Господь, — почую небо, а воно почує землю,"},{"part":2,"stix":24,"order":24,"stix_n":24,"name":"hos-2.24","book":"hos","text":"а земля задоволи́ть збіжжя, і виноградний сік, і оливу, а вони задовольня́ть Їзреела."},{"part":2,"stix":25,"order":25,"stix_n":25,"name":"hos-2.25","book":"hos","text":"І обсію її Собі на землі́, і змилуюся над Ло-Рухамою, і скажу до Ло-Амі: Ти наро́д Мій, а він скаже: Мій Боже!“"},{"part":3,"stix":1,"order":1,"stix_n":1,"name":"hos-3.1","book":"hos","text":"І сказав Господь мені ще: „Іди, покохай жінку, кохану при́ятелем, але́ перелю́бну, подібно, як любить Господь Ізраїлевих синів, а вони звертаються до інших богі́в, і кохаються у виноградних ко́ржиках“."},{"part":3,"stix":2,"order":2,"stix_n":2,"name":"hos-3.2","book":"hos","text":"І я купив її собі за п'ятнадцять ше́клів срібла й хо́мер ячме́ню та ле́тех[7] ячменю."},{"part":3,"stix":3,"order":3,"stix_n":3,"name":"hos-3.3","book":"hos","text":"І сказав я до неї: „Сиди довгі дні в мене, не будь блудли́ва, і не будь нічия, також і я буду такий до те́бе."},{"part":3,"stix":4,"order":4,"stix_n":4,"name":"hos-3.4","book":"hos","text":"Бо Ізраїлеві сини будуть сидіти довгі дні без царя та без кня́зя, і без жертви та без камінного стовпа́, і без ефо́да та без домашніх божкі́в."},{"part":3,"stix":5,"order":5,"stix_n":5,"name":"hos-3.5","book":"hos","text":"Пото́му Ізраїлеві сини наве́рнуться, і будуть шукати Господа, Бога свого, та царя свого Давида, і за останніх днів з тремтінням обе́рнуться до Господа та до Його добра́."},{"part":4,"stix":1,"order":1,"stix_n":1,"name":"hos-4.1","book":"hos","text":"Послухайте сло́ва Господнього, Ізраїлеві сини, бо Госпо́дь має прю із мешка́нцями зе́мними, бо нема на землі ані правди, ні милости, ані богопізна́ння."},{"part":4,"stix":2,"order":2,"stix_n":2,"name":"hos-4.2","book":"hos","text":"Кляну́ть та неправду гово́рять, і вбивають та кра́дуть, і чинять пере́люб, поставали наси́льниками, а кров доторка́ється кро́ви."},{"part":4,"stix":3,"order":3,"stix_n":3,"name":"hos-4.3","book":"hos","text":"Тому то в жало́бу земля упаде́, і стане нещасним усякий мешка́нець на ній з польово́ю звіриною й з пта́ством небесним, і також морські риби погинуть."},{"part":4,"stix":4,"order":4,"stix_n":4,"name":"hos-4.4","book":"hos","text":"Та тільки ніхто хай не сва́риться, і хай не пляму́є ніхто! А наро́д Мій — як супере́чник з священиком."},{"part":4,"stix":5,"order":5,"stix_n":5,"name":"hos-4.5","book":"hos","text":"І спіткне́шся ти вдень, і спіткне́ться з тобою й пророк уночі, і знищу Я матір твою!"},{"part":4,"stix":6,"order":6,"stix_n":6,"name":"hos-4.6","book":"hos","text":"Погине наро́д Мій за те, що не має знання́: тому́, що знання́ ти відкинув, відкину й тебе, щоб не був ти для Мене священиком. А тому́, що забув ти Зако́н свого Бога, забу́ду синів твоїх й Я!"},{"part":4,"stix":7,"order":7,"stix_n":7,"name":"hos-4.7","book":"hos","text":"Що більше розмно́жуються, то більше грішать проти Мене. Їхню славу зміню́ Я на га́ньбу!"},{"part":4,"stix":8,"order":8,"stix_n":8,"name":"hos-4.8","book":"hos","text":"Вони жертву за про́гріх народу Мого їдять, і до провини його свою душу схиля́ють."},{"part":4,"stix":9,"order":9,"stix_n":9,"name":"hos-4.9","book":"hos","text":"І буде священикові, як і наро́дові, і доро́ги його навіщу́ Я на нім, і йому відплачу́ згідно вчинків його."},{"part":4,"stix":10,"order":10,"stix_n":10,"name":"hos-4.10","book":"hos","text":"І вони будуть їсти, але не наси́тяться, чинитимуть блуд, та не розмно́жаться, бо покинули дбати про Господа."},{"part":4,"stix":11,"order":11,"stix_n":11,"name":"hos-4.11","book":"hos","text":"Блуд і вино та сік виноградний володіють їхнім серцем.[8]"},{"part":4,"stix":12,"order":12,"stix_n":12,"name":"hos-4.12","book":"hos","text":"Наро́д Мій допитується в свого де́рева, і об'являє йому його па́лиця, бо дух блудоді́йства заводить до блу́ду, і вони заблуди́ли від Бога свого."},{"part":4,"stix":13,"order":13,"stix_n":13,"name":"hos-4.13","book":"hos","text":"На верхови́нах гірськи́х вони жертви прино́сять, і кадять на взгі́р'ях під дубом, і тополею та теребі́нтом, бо хороша їхня тінь, — тому́ ваші до́чки блудли́вими стали, а ваші неві́стки вчиняють пере́люб."},{"part":4,"stix":14,"order":14,"stix_n":14,"name":"hos-4.14","book":"hos","text":"Та не покараю ще ваших дочо́к, що вони блудоді́ють, та ваших неві́сток, що чинять пере́люб, як відходять вони з блудоді́йками і жертви приносять з розпу́сницями. А наро́д без знання́ загибає!"},{"part":4,"stix":15,"order":15,"stix_n":15,"name":"hos-4.15","book":"hos","text":"Якщо ти блудли́вий, Ізраїлю, нехай Юда не буде прови́нний! І не ходіть до Ґілґалу, і не приходьте до Бет-Авену,[9] і не присягайте: Як живий Госпо́дь!"},{"part":4,"stix":16,"order":16,"stix_n":16,"name":"hos-4.16","book":"hos","text":"Бо Ізраїль зробився упе́ртий, немов та упе́рта корова. Та тепер Госпо́дь па́стиме їх, як вівцю́ на приві́ллі!"},{"part":4,"stix":17,"order":17,"stix_n":17,"name":"hos-4.17","book":"hos","text":"Прилучивсь до бовва́нів Єфрем, — поки́нь ти його!"},{"part":4,"stix":18,"order":18,"stix_n":18,"name":"hos-4.18","book":"hos","text":"Збір п'яни́ць звиродні́лих учинився розпу́сним, їхні провідники́ покохали нечи́стість."},{"part":4,"stix":19,"order":19,"stix_n":19,"name":"hos-4.19","book":"hos","text":"Вітер їх похапа́є на кри́ла свої, і вони посоро́мляться же́ртов своїх."},{"part":5,"stix":1,"order":1,"stix_n":1,"name":"hos-5.1","book":"hos","text":"Послухайте цього, священики, і почуйте, Ізраїлів до́ме, а ви, царський доме, візьміть до вух, бо вам буде суд, бо ви для Міцпи́ були па́сткою й сіткою, розтя́гненою на Фаво́р.[10]"},{"part":5,"stix":2,"order":2,"stix_n":2,"name":"hos-5.2","book":"hos","text":"І гли́боко вгру́зли в розпусті вони, та Я попляму́ю всіх їх."},{"part":5,"stix":3,"order":3,"stix_n":3,"name":"hos-5.3","book":"hos","text":"Я знаю Єфрема, а Ізра́їль не схо́ваний передо Мною, бо тепер блудоді́йним, Єфреме, ти став, занечи́стивсь Ізраїль."},{"part":5,"stix":4,"order":4,"stix_n":4,"name":"hos-5.4","book":"hos","text":"Не дають їхні вчинки вернутись до Бога, бо дух блудоді́йства в сере́дині їхній, і не ві́дають Господа."},{"part":5,"stix":5,"order":5,"stix_n":5,"name":"hos-5.5","book":"hos","text":"І гордість Ізраїлева засві́дчиться перед обличчям його. А Ізраїль й Єфрем упадуть за провину свою, також Юда із ними впаде́."},{"part":5,"stix":6,"order":6,"stix_n":6,"name":"hos-5.6","book":"hos","text":"З своєю отарою та з своєю худобою вони Господа пі́дуть шукати, але́ не зна́йдуть, — Він від них віддали́вся."},{"part":5,"stix":7,"order":7,"stix_n":7,"name":"hos-5.7","book":"hos","text":"Вони зрадили Господа, бо породили сторонніх діте́й, — тепер їх пожере́ молоди́к[11] разом із частками їхнього поля."},{"part":5,"stix":8,"order":8,"stix_n":8,"name":"hos-5.8","book":"hos","text":"Засурмі́те у рога в Ґів'ї, сурмо́ю в Рамі, закричіть у Бет-Авені за тобою, Веніямине!"},{"part":5,"stix":9,"order":9,"stix_n":9,"name":"hos-5.9","book":"hos","text":"В день карта́ння Єфрем за спусто́шення стане; поміж племена́ми Ізраїля Я завідо́мив про певне."},{"part":5,"stix":10,"order":10,"stix_n":10,"name":"hos-5.10","book":"hos","text":"Стали зверхники Юди, мов ті, що межу́ перено́сять, — на них виллю, як воду, Свій гнів!"},{"part":5,"stix":11,"order":11,"stix_n":11,"name":"hos-5.11","book":"hos","text":"Єфрем став пригно́блений, су́дом розбитий, бо він намагався ходи́ти за марно́тою."},{"part":5,"stix":12,"order":12,"stix_n":12,"name":"hos-5.12","book":"hos","text":"І Я буду, як міль, для Єфрема, і мов та гнили́зна для дому Юди."},{"part":5,"stix":13,"order":13,"stix_n":13,"name":"hos-5.13","book":"hos","text":"І побачив Єфрем свою хворість, а Юда — свого чиряка́, і Єфрем відійшов до Ашшу́ра і послав до царя до великого. Та він вилікувати вас не зможе, і не вигоїть вам чиряка!"},{"part":5,"stix":14,"order":14,"stix_n":14,"name":"hos-5.14","book":"hos","text":"Бо Я — немов лев для Єфрема, і немов той левчук дому Юди. Я, Я розшматую й піду́, — і ніхто не врятує!"},{"part":5,"stix":15,"order":15,"stix_n":15,"name":"hos-5.15","book":"hos","text":"Піду́, повернуся до місця Свого, аж поки провини своєї вони не призна́ють, і не стануть шукати Мого лиця. Та в утиску будуть шукати Мене!"},{"part":6,"stix":1,"order":1,"stix_n":1,"name":"hos-6.1","book":"hos","text":"Ходіть, і вернімось до Господа, бо Він пошматува́в — і нас вилікує, ударив — і нас перев'яже!"},{"part":6,"stix":2,"order":2,"stix_n":2,"name":"hos-6.2","book":"hos","text":"Ожи́вить він нас до двох день, а третього дня нас поставить, — і будемо жити ми перед обличчям Його."},{"part":6,"stix":3,"order":3,"stix_n":3,"name":"hos-6.3","book":"hos","text":"І пізнаймо, намагаймось пізнати ми Господа! Міцно поставлений прихід Його, мов зірниці, і Він при́йде до нас, немов дощ, немов дощ весняни́й, що напоює землю."},{"part":6,"stix":4,"order":4,"stix_n":4,"name":"hos-6.4","book":"hos","text":"Що, Єфреме, зроблю́ Я тобі, що зроблю тобі, Юдо? Бо ваша любов, немов хмара поранку, і мов та роса, що зникає уранці, —"},{"part":6,"stix":5,"order":5,"stix_n":5,"name":"hos-6.5","book":"hos","text":"тому Я тесав їх пророками, позабивав їх проре́ченням уст Своїх, і суд Мій, як світло те, вийде."},{"part":6,"stix":6,"order":6,"stix_n":6,"name":"hos-6.6","book":"hos","text":"Бо Я милости хочу, а не жертви, і Богопізна́ння — більше від цілопалень."},{"part":6,"stix":7,"order":7,"stix_n":7,"name":"hos-6.7","book":"hos","text":"Вони заповіта Мого порушили, мов той Ада́м, вони там Мене зрадили."},{"part":6,"stix":8,"order":8,"stix_n":8,"name":"hos-6.8","book":"hos","text":"Ґілеад, місто злочинців, повне кривавих слідів."},{"part":6,"stix":9,"order":9,"stix_n":9,"name":"hos-6.9","book":"hos","text":"І як той розбишака чига́є, так ватага священиків на дорозі в Сихем — учиняють розбі́й, бо зло́чин учиняють вони."},{"part":6,"stix":10,"order":10,"stix_n":10,"name":"hos-6.10","book":"hos","text":"У домі Ізраїля бачу жахли́ве, — там блуд у Єфрема, занечи́стивсь Ізраїль."},{"part":6,"stix":11,"order":11,"stix_n":11,"name":"hos-6.11","book":"hos","text":"Також, Юдо, для тебе жнива́ пригото́влені, як Я долю наро́ду Свого поверну́!"},{"part":7,"stix":1,"order":1,"stix_n":1,"name":"hos-7.1","book":"hos","text":"Коли Я лікую Ізраїля, то виявляю гріх Єфремів та зло Самарі́ї, бо роблять вони неправдиве, і зло́дій прихо́дить, грабує на вулиці ба́нда."},{"part":7,"stix":2,"order":2,"stix_n":2,"name":"hos-7.2","book":"hos","text":"І не ду́мають в серці своє́му, що Я пам'ятаю про все їхнє зло. тепер їхні вчинки ось їх оточи́ли і перед обличчям Моїм постава́ли."},{"part":7,"stix":3,"order":3,"stix_n":3,"name":"hos-7.3","book":"hos","text":"Вони злістю своєю втішають царя, а своїми обма́нами — зве́рхників."},{"part":7,"stix":4,"order":4,"stix_n":4,"name":"hos-7.4","book":"hos","text":"Усі вони чинять пере́люб, мов піч, яку пе́кар розпа́лює, що напа́лювати перестає́, як тісто замісить та вкисне воно."},{"part":7,"stix":5,"order":5,"stix_n":5,"name":"hos-7.5","book":"hos","text":"У святко́вий день нашого царя похворі́ли князі́ від жа́ру вина, і він простяг до насмі́шників руку свою."},{"part":7,"stix":6,"order":6,"stix_n":6,"name":"hos-7.6","book":"hos","text":"Бо їхнє ну́тро, як піч, у них пала́є їхнє серце: всю ніч спить їхній гнів, а на ра́нок горить, як палю́чий огонь."},{"part":7,"stix":7,"order":7,"stix_n":7,"name":"hos-7.7","book":"hos","text":"Вони́ всі гаря́чі, як піч, і су́ддів своїх пожира́ють. Усі царі їхні попа́дали, між ними ніко́го нема, хто б кли́кав до Мене."},{"part":7,"stix":8,"order":8,"stix_n":8,"name":"hos-7.8","book":"hos","text":"Змішався Єфрем із наро́дами, Єфрем став млинце́м, що печеться непереве́рнений."},{"part":7,"stix":9,"order":9,"stix_n":9,"name":"hos-7.9","book":"hos","text":"Його силу чужі пожирають, та про те він не знає, вже й воло́сся посивіло в нього, а того́ він не знає."},{"part":7,"stix":10,"order":10,"stix_n":10,"name":"hos-7.10","book":"hos","text":"І гордість Ізраїля свідчить на нього, і до Господа, Бога свого вони не верта́ються, і не шукають Його у всім цім."},{"part":7,"stix":11,"order":11,"stix_n":11,"name":"hos-7.11","book":"hos","text":"А Єфрем став, як голуб, — нерозумний, немудрий: закликають в Єгипет, а йдуть в Асирію."},{"part":7,"stix":12,"order":12,"stix_n":12,"name":"hos-7.12","book":"hos","text":"Як пі́дуть вони, розтягну́ Свою сітку над ними, — стягну їх додолу, мов птаство небесне, — за злобою їхньою Я їх караю."},{"part":7,"stix":13,"order":13,"stix_n":13,"name":"hos-7.13","book":"hos","text":"Горе їм, бо від Мене вони відійшли́, погу́ба на них, бо повстали вони проти Мене! Хоч Я викупив їх, та вони проти Мене говорять неправду."},{"part":7,"stix":14,"order":14,"stix_n":14,"name":"hos-7.14","book":"hos","text":"І вони в своїм серці не кличуть до Мене, як виють на ло́жах своїх, точать сварку за хліб та вино, і відступають від Мене."},{"part":7,"stix":15,"order":15,"stix_n":15,"name":"hos-7.15","book":"hos","text":"А Я їх картав, їхні раме́на зміцняв, а вони зло на Мене заду́мують."},{"part":7,"stix":16,"order":16,"stix_n":16,"name":"hos-7.16","book":"hos","text":"Вони наверта́ються, та не до Всевишнього, стали, немов той обма́нливий лук. Упадуть від меча їхні князі́ за гордість свого язика́, — це їхня нару́га в єгипетськім кра́ї!"},{"part":8,"stix":1,"order":1,"stix_n":1,"name":"hos-8.1","book":"hos","text":"Рога до уст своїх, та й засурми́: на дім Божий спадає неначе орел, бо переступили вони заповіта Мого́, і на Зако́на Мого повстали."},{"part":8,"stix":2,"order":2,"stix_n":2,"name":"hos-8.2","book":"hos","text":"До Мене взивають вони: „Мій Боже, познали Тебе ми, Ізраїлю!“"},{"part":8,"stix":3,"order":3,"stix_n":3,"name":"hos-8.3","book":"hos","text":"Покинув Ізраїль добро́, — ворог його пожене́!"},{"part":8,"stix":4,"order":4,"stix_n":4,"name":"hos-8.4","book":"hos","text":"Вони ставлять царя, але́ не від Мене, вони князя ставлять, але Я не знаю! Вони з срі́бла свого та із золо́та свого божків наробили собі, щоб загинути, —"},{"part":8,"stix":5,"order":5,"stix_n":5,"name":"hos-8.5","book":"hos","text":"відкинув теля твоє Я, Самаріє! Мій гнів запали́вся на них, — аж доки не можуть вони від провини очи́ститись?"},{"part":8,"stix":6,"order":6,"stix_n":6,"name":"hos-8.6","book":"hos","text":"Бо й воно від Ізраїля. Зробив його ма́йстер, і воно — то не Бог, бо теля самарійське на кава́лки обе́рнеться."},{"part":8,"stix":7,"order":7,"stix_n":7,"name":"hos-8.7","book":"hos","text":"А що вітер вони засівають, то бурю пожнуть, — в них не буде й коло́сся, а зе́рно не видасть муки́, коли ж видасть, чужі поковта́ють її."},{"part":8,"stix":8,"order":8,"stix_n":8,"name":"hos-8.8","book":"hos","text":"Ізраїль проко́втнений, — став між наро́дами він як та річ, що до неї немає зами́лування."},{"part":8,"stix":9,"order":9,"stix_n":9,"name":"hos-8.9","book":"hos","text":"Бо вони відійшли до Ашшу́ру, як дикий осел, що самі́тний собі, а Єфрем за любов дає да́ри любовні."},{"part":8,"stix":10,"order":10,"stix_n":10,"name":"hos-8.10","book":"hos","text":"І хоч вони здобува́ють прихи́льників серед пога́нів, Я їх позбираю тепер, і незаба́ром вони перестануть пома́зувати царя, і князі́в."},{"part":8,"stix":11,"order":11,"stix_n":11,"name":"hos-8.11","book":"hos","text":"Бо же́ртівників був намно́жив Єфрем, щоб грішити, — на провину йому стали ці же́ртівники!"},{"part":8,"stix":12,"order":12,"stix_n":12,"name":"hos-8.12","book":"hos","text":"Я можу йому написати Зако́н Свій хоч тисячу разі́в, — як чуже порахо́ване буде!"},{"part":8,"stix":13,"order":13,"stix_n":13,"name":"hos-8.13","book":"hos","text":"Вони ж жертви кохають, — ріжуть м'ясо й їдять, та Господь не вподо́бує їх. Тепер Він згадає про їхню прови́ну та їхні гріхи́ покарає, — вони до Єгипту пове́рнуться!"},{"part":8,"stix":14,"order":14,"stix_n":14,"name":"hos-8.14","book":"hos","text":"Ізраїль забув про свого Творця та й будує пала́ти, а Юда намно́жив тверди́нні міста́, та пошлю́ Я огонь на його ці міста́, — і пожере́ він пала́ти його́!"},{"part":9,"stix":1,"order":1,"stix_n":1,"name":"hos-9.1","book":"hos","text":"Не тішся, Ізраїлю, радістю, як ті наро́ди, бо ти чиниш блуд, відступа́ючи від свого Бога, дар блудоді́йний кохаєш на всіх то́ках збіжже́вих."},{"part":9,"stix":2,"order":2,"stix_n":2,"name":"hos-9.2","book":"hos","text":"Годувати не буде їх тік та чави́ло, а сік виноградний зведе́ їх."},{"part":9,"stix":3,"order":3,"stix_n":3,"name":"hos-9.3","book":"hos","text":"Не будуть сидіти в Госпо́дньому Кра́ї вони, і Єфрем до Єгипту пове́рнеться, і вони будуть їсти нечисте в Асирії."},{"part":9,"stix":4,"order":4,"stix_n":4,"name":"hos-9.4","book":"hos","text":"Господе́ві вина вони лити не бу́дуть, і жертви не бу́дуть приємні Йому; це буде для них, немов хліб похоро́нний, — усі, що будуть його́ споживати, занечи́стяться, бо їхній хліб — для наси́чення їх, — не для дому Госпо́днього."},{"part":9,"stix":5,"order":5,"stix_n":5,"name":"hos-9.5","book":"hos","text":"Що зробите ви на день урочи́стий та на день свята Госпо́днього?"},{"part":9,"stix":6,"order":6,"stix_n":6,"name":"hos-9.6","book":"hos","text":"Бо йдуть ось вони до Асирії, їх збирає Єгипет, Мемфі́с їх ховає, кошто́вність їхнього срі́бла пося́де кропи́ва, будя́ччя по їхніх наме́тах."},{"part":9,"stix":7,"order":7,"stix_n":7,"name":"hos-9.7","book":"hos","text":"Прийшли дні наві́щення, прийшли дні заплати, — Ізраїль пізна́є оце: „Нерозумний пророк цей, шале́ний муж духа“, — за числе́нність прови́н твоїх і велике знена́видження!"},{"part":9,"stix":8,"order":8,"stix_n":8,"name":"hos-9.8","book":"hos","text":"Єфрем — сторож із Богом мої́м, пророк — па́стка птахоло́ва на всіх доро́гах його, нена́висть у домі Бога його́."},{"part":9,"stix":9,"order":9,"stix_n":9,"name":"hos-9.9","book":"hos","text":"Глибо́ко зіпсулись вони, як за днів тих Ґів'ї, Він згадає за їхні провини, Він їхні гріхи покарає!"},{"part":9,"stix":10,"order":10,"stix_n":10,"name":"hos-9.10","book":"hos","text":"Немов виноград на пустині, знайшов Я Ізраїля, як фігу пора́нню на фіґовім дереві, Я бачив був ваших батьків на поча́тку його, та вони до Баал-Пеору прийшли, і себе присвяти́ли для Бо́шета,[12] і стали гидотою, як полю́блене ними."},{"part":9,"stix":11,"order":11,"stix_n":11,"name":"hos-9.11","book":"hos","text":"Єфремова слава, як птах, відлети́ть: не буде наро́дження, ані зачаття́, ані вагі́тности."},{"part":9,"stix":12,"order":12,"stix_n":12,"name":"hos-9.12","book":"hos","text":"Бо якщо вони ви́кохають свої діти, то їх повбиваю, так що не бу́де люди́ни, бо горе їм, як відступлю́ Я від них."},{"part":9,"stix":13,"order":13,"stix_n":13,"name":"hos-9.13","book":"hos","text":"Єфрем, як Я бачу, — для вло́вів йому подали́ його власних дітей, і Єфрем поведе́ своїх власних дітей на зарі́з..."},{"part":9,"stix":14,"order":14,"stix_n":14,"name":"hos-9.14","book":"hos","text":"Дай їм, Господи, — що ж Ти даси́? — дай їм утро́бу неплі́дну та ви́сохлі гру́ди!"},{"part":9,"stix":15,"order":15,"stix_n":15,"name":"hos-9.15","book":"hos","text":"Усе їхнє зло у Ґілга́лі, бо там Я знена́видів їх; за зло їхніх учинків Я ви́жену їх з Свого дому. Не бу́ду їх більше любити, — всі їхні князі́ ворохо́бники!"},{"part":9,"stix":16,"order":16,"stix_n":16,"name":"hos-9.16","book":"hos","text":"Побитий Єфрем, їхній корень посо́х, — він пло́ду не зро́дить. А коли вони зро́дять, то Я повбиваю улю́блених їхнього ло́на."},{"part":9,"stix":17,"order":17,"stix_n":17,"name":"hos-9.17","book":"hos","text":"Відкине їх Бог мій, бо вони неслухня́ні для Ньо́го були́, і будуть вони мандрува́ти між наро́дами."},{"part":10,"stix":1,"order":1,"stix_n":1,"name":"hos-10.1","book":"hos","text":"Ізра́їль — буйни́й виноград, що родить подібне собі. Та за многістю пло́ду свого він намно́жує же́ртівники, за добрістю кра́ю свого́ бовва́нські стовпи́ прикраша́є."},{"part":10,"stix":2,"order":2,"stix_n":2,"name":"hos-10.2","book":"hos","text":"Облу́дне їхнє серце, тому винні тепер вони бу́дуть, Він їхні же́ртівники пони́щить поруйнує стовпи́ їхні."},{"part":10,"stix":3,"order":3,"stix_n":3,"name":"hos-10.3","book":"hos","text":"Бо тепер вони кажуть: Нема в нас царя, бо ми не боялися Господа, а цар що́ нам зробить?"},{"part":10,"stix":4,"order":4,"stix_n":4,"name":"hos-10.4","book":"hos","text":"Говорять порожні слова́, кляну́ться фальши́во, коли́ заповіта склада́ють, і на грядка́х польови́х цвіте їхнє правосу́ддя, немов той поли́н."},{"part":10,"stix":5,"order":5,"stix_n":5,"name":"hos-10.5","book":"hos","text":"За телят Бет-Авену[13] бояться мешка́нці Самарії, бо в жало́бі опини́вся через нього наро́д його, а жерці́ будуть плакати над ним, за славу його, що пішла на вигна́ння від нього."},{"part":10,"stix":6,"order":6,"stix_n":6,"name":"hos-10.6","book":"hos","text":"Запрова́джений буде і він в Асирі́ю царе́ві великому в дар. Прийме сором Єфрем, і посоро́млений буде Ізраїль за раду свою."},{"part":10,"stix":7,"order":7,"stix_n":7,"name":"hos-10.7","book":"hos","text":"Самарі́я загине; її цар — немов трі́ска ота́ на пове́рхні води!"},{"part":10,"stix":8,"order":8,"stix_n":8,"name":"hos-10.8","book":"hos","text":"І поруйно́вані бу́дуть висо́ти Авена,[14] Ізраїлів гріх, терни́на й будя́ччя зросте на їхніх же́ртівниках, і до гір вони скажуть: „Накрийте ви нас!“ а до взгі́р'їв: „На нас упаді́ть!“"},{"part":10,"stix":9,"order":9,"stix_n":9,"name":"hos-10.9","book":"hos","text":"Від днів Ґів'ї́ грішив ти, Ізраїлю! Там вони полишились були́, — чи ж їх не дося́гне в Ґів'ї́ війна проти синів беззако́нних?"},{"part":10,"stix":10,"order":10,"stix_n":10,"name":"hos-10.10","book":"hos","text":"За жада́нням Своїм покараю Я їх, і зберуться наро́ди на них, і пока́рані будуть вони за подві́йні провини свої."},{"part":10,"stix":11,"order":11,"stix_n":11,"name":"hos-10.11","book":"hos","text":"А Єфрем — це привче́на телиця, що звикла вона молоти́ти, Сам ярмо́ накладу́ на її товсту шию, запряжу́ Я Єфрема, Юда буде орати, Яків буде собі скороди́ти."},{"part":10,"stix":12,"order":12,"stix_n":12,"name":"hos-10.12","book":"hos","text":"Сійте собі на справедливість, за ми́лістю жніть, орі́те собі перелі́г, бо час наверну́тись до Господа, ще поки Він при́йде і правду лине́ вам доще́м."},{"part":10,"stix":13,"order":13,"stix_n":13,"name":"hos-10.13","book":"hos","text":"Ви беззако́ння ора́ли, — пожа́ли ви кривду, плід брехні спожива́ли, бо наді́явся ти на дорогу свою́, на многість лица́рства свого́."},{"part":10,"stix":14,"order":14,"stix_n":14,"name":"hos-10.14","book":"hos","text":"І станеться шум по наро́дах твоїх, і всі твердині твої поруйно́вані бу́дуть, як Шалма́н зруйнував Вет-Арбе́л в час війни, — була мати з синами убита."},{"part":10,"stix":15,"order":15,"stix_n":15,"name":"hos-10.15","book":"hos","text":"Отак вам учинить Бет-Ел за зло вашого зла, — конче згине Ізраїлів цар на світа́нку!"},{"part":11,"stix":1,"order":1,"stix_n":1,"name":"hos-11.1","book":"hos","text":"Як Ізраїль був хлопцем, Я його покохав, і з Єгипту покликав Я сина Свого́."},{"part":11,"stix":2,"order":2,"stix_n":2,"name":"hos-11.2","book":"hos","text":"Як часто їх кликав, так вони йшли від Мене, — прино́сили жертви Ваа́лам, і кадили бовва́нам."},{"part":11,"stix":3,"order":3,"stix_n":3,"name":"hos-11.3","book":"hos","text":"Я ж Єфрема ходити навчав, Я їх брав на раме́на Свої, та не знали вони, що Я їх лікува́в."},{"part":11,"stix":4,"order":4,"stix_n":4,"name":"hos-11.4","book":"hos","text":"Я тягнув їх шнурка́ми, що лю́дям лицю́ють, шнурка́ми любови, і був Я для них немов ті, що здіймають ярмо́ з-над їхньої шиї, і Я їх годував."},{"part":11,"stix":5,"order":5,"stix_n":5,"name":"hos-11.5","book":"hos","text":"До кра́ю єгипетського він не ве́рнеться, та Ашшур[15] — він буде для нього царем, бо вони не хотіли верну́тись до Мене."},{"part":11,"stix":6,"order":6,"stix_n":6,"name":"hos-11.6","book":"hos","text":"А міста́ми його ґрасува́тиме меч, і за́суви його повила́млює він та й пожере́ їх за за́думи їхні."},{"part":11,"stix":7,"order":7,"stix_n":7,"name":"hos-11.7","book":"hos","text":"А наро́д Мій схильни́й відпада́ти від Мене, і хоч кличуть його догори, він не підійма́ється ра́зом."},{"part":11,"stix":8,"order":8,"stix_n":8,"name":"hos-11.8","book":"hos","text":"Як тебе Я, Єфреме, відда́м, як ви́дам тебе́, о Ізраїлю? Як тебе Я віддам, як Адму, учиню тебе, мов Цевоїм? У Мені переверну́лося серце Моє, розпали́лася ра́зом і жа́лість Моя!"},{"part":11,"stix":9,"order":9,"stix_n":9,"name":"hos-11.9","book":"hos","text":"Не вчиню́ жару гніву Свого, більше ни́щити Єфрема не бу́ду, бо Бог Я, а не люди́на, серед тебе — Святий, і не прийду́ в люті гніву."},{"part":11,"stix":10,"order":10,"stix_n":10,"name":"hos-11.10","book":"hos","text":"За Господом пі́дуть вони, а Він заричи́ть, немов лев, і Він заричи́ть, і від за́ходу при́йдуть в тремті́нні сини́."},{"part":11,"stix":11,"order":11,"stix_n":11,"name":"hos-11.11","book":"hos","text":"Вони при́йдуть в тремті́нні, як птах із Єгипту, і як голуб із кра́ю Ашшу́ра,[15] і Я посаджу́ їх по їхніх дома́х, говорить Госпо́дь."},{"part":12,"stix":1,"order":1,"stix_n":1,"name":"hos-12.1","book":"hos","text":"Єфре́м оточи́в Мене лжею, лука́вством — Ізраїлів дім, а Юда держа́вся ще з Богом і з святими був вірний."},{"part":12,"stix":2,"order":2,"stix_n":2,"name":"hos-12.2","book":"hos","text":"Єфрем пасе вітра й женеться за вітром із схо́ду. Неправду й руїну розмно́жує він кожного дня, умову складають з Ашшу́ром,[15] олива ж несе́ться в Єгипет."},{"part":12,"stix":3,"order":3,"stix_n":3,"name":"hos-12.3","book":"hos","text":"Та в Господа з Юдою пря, і Якова Він навісти́ть за путя́ми його́, за діла́ми його йому зве́рне."},{"part":12,"stix":4,"order":4,"stix_n":4,"name":"hos-12.4","book":"hos","text":"Він в утро́бі тримав за п'яту́ свого брата, а в силі своїй він боровся із Богом, —"},{"part":12,"stix":5,"order":5,"stix_n":5,"name":"hos-12.5","book":"hos","text":"і боровся він з Анголом, — та й перемі́г. Плакав він, і блага́в він Його́, у Бет-Елі знайшов Він його́, і там з нами гово́рить."},{"part":12,"stix":6,"order":6,"stix_n":6,"name":"hos-12.6","book":"hos","text":"А Господь — Бог Савао́т, Його Йме́ння — Госпо́дь."},{"part":12,"stix":7,"order":7,"stix_n":7,"name":"hos-12.7","book":"hos","text":"А ти через Бога свого наве́рнешся, стережи милість та суд, і за́вжди надійся на Бога свого́!"},{"part":12,"stix":8,"order":8,"stix_n":8,"name":"hos-12.8","book":"hos","text":"Немов Ханаа́н, — у нього в руці неправдива вага́, любить він кривду чинити."},{"part":12,"stix":9,"order":9,"stix_n":9,"name":"hos-12.9","book":"hos","text":"І каже Єфрем: Справді я збагати́вся, знайшов я маєток собі! У всіх моїх чи́нах не зна́йдуть провини мені, що гріхом би була́."},{"part":12,"stix":10,"order":10,"stix_n":10,"name":"hos-12.10","book":"hos","text":"А Я — Госпо́дь, Бог твій від кра́ю єгипетського, — ще в наме́тах тебе посаджу́, немов за днів свята."},{"part":12,"stix":11,"order":11,"stix_n":11,"name":"hos-12.11","book":"hos","text":"І Я говорив до пророків, і виді́ння розмно́жив, і через пророків Я при́тчі казав."},{"part":12,"stix":12,"order":12,"stix_n":12,"name":"hos-12.12","book":"hos","text":"Хіба беззако́ння лиши́в Ґілеа́д, і марно́тою стались лиш там? У Ґілґа́лі прино́сили в жертву волів, а їхні же́ртівники — мов ті купи каміння на бо́рознах пі́льних."},{"part":12,"stix":13,"order":13,"stix_n":13,"name":"hos-12.13","book":"hos","text":"І втік Яків на поле Ара́ма, а Ізра́їль за жінку робив, і за жінку отару стері́г."},{"part":12,"stix":14,"order":14,"stix_n":14,"name":"hos-12.14","book":"hos","text":"І через пророка Госпо́дь із Єгипту Ізраїля ви́вів, і пророком стере́жений був він."},{"part":12,"stix":15,"order":15,"stix_n":15,"name":"hos-12.15","book":"hos","text":"Єфре́м Господа гірко розгні́вав, і тому́ його вчинки криваві Він ли́шить на ньому, і пове́рне йому його сором."},{"part":13,"stix":1,"order":1,"stix_n":1,"name":"hos-13.1","book":"hos","text":"Як Єфрем говорив, то тремтіли, — він підне́сений був ув Ізраїлі, та через Ваа́ла згрішив і помер."},{"part":13,"stix":2,"order":2,"stix_n":2,"name":"hos-13.2","book":"hos","text":"А тепер іще більше гріша́ть, бо зробили собі вони ві́длива з срі́бла свого́, божкі́в за своєю подо́бою; робота майстрі́в усе те, розмовляють із ними вони; ті люди, що жертву прино́сять, цілують телят."},{"part":13,"stix":3,"order":3,"stix_n":3,"name":"hos-13.3","book":"hos","text":"Тому́ вони стануть, як хмара пора́нку, і мов та роса, що зникає вранці, немов та поло́ва, що з то́ку вино́ситься бурею, і наче із ко́мина дим."},{"part":13,"stix":4,"order":4,"stix_n":4,"name":"hos-13.4","book":"hos","text":"А Я — Господь, Бог твій від кра́ю єгипетського, і Бога, крім Мене, не бу́деш ти знати, і крім Мене немає Спасителя."},{"part":13,"stix":5,"order":5,"stix_n":5,"name":"hos-13.5","book":"hos","text":"Я тебе на пустині пізнав, у пересо́хлому кра́ї."},{"part":13,"stix":6,"order":6,"stix_n":6,"name":"hos-13.6","book":"hos","text":"Мали добрі пасо́виська й ситі були, наси́тилися — і загорди́лось їхнє серце, тому́ то забули про Мене вони!"},{"part":13,"stix":7,"order":7,"stix_n":7,"name":"hos-13.7","book":"hos","text":"І став Я для них, немов лев, на дорозі чига́ю, немов та панте́ра."},{"part":13,"stix":8,"order":8,"stix_n":8,"name":"hos-13.8","book":"hos","text":"Нападу́ Я на них, немов та ведмеди́ця, що дітей загубила, і те розірву́, у що серце їхнє за́мкнене, і їх, як левчу́к, пожеру́ там, шматуватиме їх польова́ звірина́."},{"part":13,"stix":9,"order":9,"stix_n":9,"name":"hos-13.9","book":"hos","text":"Погубив ти себе, о Ізраїлю, бо ти був проти Мене, спасі́ння свого́."},{"part":13,"stix":10,"order":10,"stix_n":10,"name":"hos-13.10","book":"hos","text":"Де цар твій тоді? Нехай він поможе тобі по міста́х твоїх усіх! А де су́дді твої, що про них ти сказав: Дай нам царя та князі́в?"},{"part":13,"stix":11,"order":11,"stix_n":11,"name":"hos-13.11","book":"hos","text":"Я тобі дав царя в Своїм гніві, і забрав у Своїй ре́вності."},{"part":13,"stix":12,"order":12,"stix_n":12,"name":"hos-13.12","book":"hos","text":"Провина Єфремова зв'я́зана, схо́ваний прогріх його."},{"part":13,"stix":13,"order":13,"stix_n":13,"name":"hos-13.13","book":"hos","text":"Болі, немов породі́ллі, наді́йдуть на нього. Не мудрий він син, бо інакше не був би так довго у ма́тернім ну́трі."},{"part":13,"stix":14,"order":14,"stix_n":14,"name":"hos-13.14","book":"hos","text":"З рук шеолу[16] Я ви́куплю їх, від смерти їх ви́бавлю. Де, смерте, жа́ло твоє? Де, шео́ле, твоя перемо́га? Жаль схова́ється перед очима Моїми!"},{"part":13,"stix":15,"order":15,"stix_n":15,"name":"hos-13.15","book":"hos","text":"Хоч він дає плід між брата́ми, але прийде вітер зо схо́ду, вітер Госпо́дній,[17] що зі́йде з пустині, і всо́хне його джерело́, і пересо́хне крини́чка його, — понищить він скарб всіх коштовних рече́й!"},{"part":14,"stix":1,"order":1,"stix_n":1,"name":"hos-14.1","book":"hos","text":"Завини́ть Самарі́я, бо стала уперта до Бога свого́, — поляжуть вони від меча! Порозби́вані будуть їхні діти, вагітні́ їхні розпо́роті будуть!"},{"part":14,"stix":2,"order":2,"stix_n":2,"name":"hos-14.2","book":"hos","text":"Вернися, Ізраїлю, до Господа, Бога свого́, бо спіткну́вся ти через провину свою́!"},{"part":14,"stix":3,"order":3,"stix_n":3,"name":"hos-14.3","book":"hos","text":"Візьміть із собою слова́, та й зверні́ться до Господа, до Нього промовте: „Прости́ нам усяку провину, та добре прийми, і ми принесе́мо у жертву плода́ своїх уст!"},{"part":14,"stix":4,"order":4,"stix_n":4,"name":"hos-14.4","book":"hos","text":"Ашшу́р не спасе нас, не бу́демо їздити ми на коні́, і не скажемо вже чи́нові рук наших: боже наш, бо тільки Тобою помилуваний сирота́“."},{"part":14,"stix":5,"order":5,"stix_n":5,"name":"hos-14.5","book":"hos","text":"„Ворохо́бність їхню вилікую, доброві́льно любитиму їх, бо Мій гнів відверну́вся від нього."},{"part":14,"stix":6,"order":6,"stix_n":6,"name":"hos-14.6","book":"hos","text":"Я буду Ізраїлеві, як роса́, розцвіте́ він, неначе ліле́я, і пустить корі́ння своє, мов Ліва́н."},{"part":14,"stix":7,"order":7,"stix_n":7,"name":"hos-14.7","book":"hos","text":"Розійду́ться його пагінці́, і буде його пишнота́, мов оли́вне те дерево, а па́хощ його — мов Ліва́н."},{"part":14,"stix":8,"order":8,"stix_n":8,"name":"hos-14.8","book":"hos","text":"Наве́рнуться ті, що сиділи під ті́нню його́, збіжжя ожи́влять вони й зацвіту́ть, немов той виногра́д, будуть згадки про нього, немов про ліва́нське вино́."},{"part":14,"stix":9,"order":9,"stix_n":9,"name":"hos-14.9","book":"hos","text":"Єфрем, — що йому до бовва́нів іще? Я вислухав вже та побачив його, Я для нього немов кипари́с той зелений: з Мене зна́йдений бу́де твій плід“."},{"part":14,"stix":10,"order":10,"stix_n":10,"name":"hos-14.10","book":"hos","text":"Хто мудрий, то це зрозумі́є, розумний — і пізна́є, бо про́сті Господні доро́ги, і праведні ходять по них, а грішні спіткну́ться на них!"}]