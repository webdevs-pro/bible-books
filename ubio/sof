[{"part":1,"stix":1,"order":1,"stix_n":1,"name":"sof-1.1","book":"sof","text":"Слово Господнє, що було́ до Софо́нії,[1] сина Куші, сина Ґеда́лії, сина Амарії, сина Єзекі́ї, за днів Йосії, Амонового сина, Юдиного царя."},{"part":1,"stix":2,"order":2,"stix_n":2,"name":"sof-1.2","book":"sof","text":"„Забираючи, все заберу́ з-над пове́рхні землі, промовляє Госпо́дь."},{"part":1,"stix":3,"order":3,"stix_n":3,"name":"sof-1.3","book":"sof","text":"Заберу́ Я люди́ну й худобу, заберу́ птаство небесне і риби морські́, і спокуси з безбожними, і витну люди́ну з пове́рхні землі, промовляє Госпо́дь."},{"part":1,"stix":4,"order":4,"stix_n":4,"name":"sof-1.4","book":"sof","text":"І руку Свою простягну́ Я на Юду і на всіх ме́шканців Єрусалиму, — і ви́гублю з місця оцьо́го оста́нок Ваа́ла, іме́ння жерці́в зо священиками,"},{"part":1,"stix":5,"order":5,"stix_n":5,"name":"sof-1.5","book":"sof","text":"і тих, хто вклоня́ється на даха́х світи́лам небесним,[2] і тих, хто вклоняється, хто присягає Го́сподом, і хто присягає царем своїм,"},{"part":1,"stix":6,"order":6,"stix_n":6,"name":"sof-1.6","book":"sof","text":"і тих, хто відступає від Господа, і хто не шукає Господа, і не звертається до Нього."},{"part":1,"stix":7,"order":7,"stix_n":7,"name":"sof-1.7","book":"sof","text":"Замовчи́ перед Го́сподом Богом, бо близьки́й день Господній, бо жертву Господь пригото́вив, посвятив Своїх покли́каних."},{"part":1,"stix":8,"order":8,"stix_n":8,"name":"sof-1.8","book":"sof","text":"І станеться в день Господньої жертви, і навіщу́ Я князі́в, і синів царя, і всіх, хто зодяга́є одежу чужи́нну."},{"part":1,"stix":9,"order":9,"stix_n":9,"name":"sof-1.9","book":"sof","text":"І навіщу́ Я кожного, хто перескакує через поріг того дня, тих, хто наповнює дім свого пана насиллям й оманою."},{"part":1,"stix":10,"order":10,"stix_n":10,"name":"sof-1.10","book":"sof","text":"І буде в дні то́му, — говорить Госпо́дь, — голос крику із Рибної брами, і завива́ння із Міста Ново́го, і велика руїна із па́гірків."},{"part":1,"stix":11,"order":11,"stix_n":11,"name":"sof-1.11","book":"sof","text":"Ридайте, мешка́нці Махте́шу, бо пони́щений буде ввесь купе́цький наро́д, будуть ви́гублені всі, хто важить срібло́."},{"part":1,"stix":12,"order":12,"stix_n":12,"name":"sof-1.12","book":"sof","text":"І станеться ча́су того, і перешукаю Я з ля́мпами Єрусалим, і навіщу́ Я тих му́жів, які задубі́ли на дрі́жджах своїх, що говорять у серці своє́му: „Господь не вчинить добра, і ли́ха не зробить.“"},{"part":1,"stix":13,"order":13,"stix_n":13,"name":"sof-1.13","book":"sof","text":"І здо́биччю стане все їхнє багатство, а їхні доми́ — за спусто́шення, — І бу́дуть вони будувати доми́, але в них не сиді́тимуть, і виноградники будуть сади́ти, та вина їхнього не питимуть."},{"part":1,"stix":14,"order":14,"stix_n":14,"name":"sof-1.14","book":"sof","text":"Близьки́й день Господній великий, він близьки́й й дуже швидко настане. Ось голос Господнього дня, — тоді гірко кричатиме навіть хоробрий!"},{"part":1,"stix":15,"order":15,"stix_n":15,"name":"sof-1.15","book":"sof","text":"День гніву цей день, день смутку й наси́лля, день збу́рення та зруйнува́ння, день темно́ти та те́мряви, день хмари й імли́,"},{"part":1,"stix":16,"order":16,"stix_n":16,"name":"sof-1.16","book":"sof","text":"день су́рмлення й окрику проти укрі́плених міст та проти високих міськи́х заборо́лів."},{"part":1,"stix":17,"order":17,"stix_n":17,"name":"sof-1.17","book":"sof","text":"І бу́ду чинити Я у́тиск люди́ні, і бу́дуть ходити вони, як сліпі́, бо згріши́ли вони проти Го́спода. І ви́ллється кров їхня, немов той пісок, а їхнє тіло, — як гній."},{"part":1,"stix":18,"order":18,"stix_n":18,"name":"sof-1.18","book":"sof","text":"Спасти́ їх не зможе в день гніву Господнього ні їхнє срібло́, ані золото їхнє, — і огнем Його за́здрощів буде поїджена ціла земля́, бо скі́нчення тільки приспі́шене зробить зо всіми мешка́нцями кра́ю цього́."},{"part":2,"stix":1,"order":1,"stix_n":1,"name":"sof-2.1","book":"sof","text":"Посоро́мтеся та застида́йтесь, наро́де без сорому,"},{"part":2,"stix":2,"order":2,"stix_n":2,"name":"sof-2.2","book":"sof","text":"поки наро́диться устано́влене, — мине день, як поло́ва! — поки не при́йде на вас лютість гніву Господнього, поки не прийде на вас день Господнього гніву!"},{"part":2,"stix":3,"order":3,"stix_n":3,"name":"sof-2.3","book":"sof","text":"Шукайте Господа, всі покі́рні землі, хто вико́нує право Його! Шукайте правди, шукайте смире́ння, — може будете схо́вані ви в день Господнього гніву!"},{"part":2,"stix":4,"order":4,"stix_n":4,"name":"sof-2.4","book":"sof","text":"Бо поки́нута буде Азза́, а Ашкело́н онусто́шенням стане, Ашдо́д — опівдня́ його виженуть, а Екро́н буде ви́рваний."},{"part":2,"stix":5,"order":5,"stix_n":5,"name":"sof-2.5","book":"sof","text":"Горе мешка́нцям довкі́лля морсько́го, наро́дові критському! Слово Господнє на вас, ханане́ї, кра́ю филисти́млян, — Я тебе вигублю так, що не буде мешка́нця!"},{"part":2,"stix":6,"order":6,"stix_n":6,"name":"sof-2.6","book":"sof","text":"І бу́де довкі́лля морське́ пасови́щами, по́вними ям пастухів та коша́р для отари,"},{"part":2,"stix":7,"order":7,"stix_n":7,"name":"sof-2.7","book":"sof","text":"і буде оце побере́жжя останкові дому Юдиного, на них пасти бу́дуть, у дома́х Ашкело́ну вве́чорі бу́дуть лягати, бо їх відві́дає Господь, їхній Бог, і Він їхню долю приве́рне."},{"part":2,"stix":8,"order":8,"stix_n":8,"name":"sof-2.8","book":"sof","text":"Чув Я га́ньбу Моавову й обра́зи Аммо́нових синів, які обража́ли наро́д Мій і чвани́лися над границею їхньою."},{"part":2,"stix":9,"order":9,"stix_n":9,"name":"sof-2.9","book":"sof","text":"Тому́ — як живий Я! — говорить Госпо́дь Савао́т, Бог Ізраїлів, — стане Моа́в як Содо́м, а Аммонові сини — як Гомо́рра: землею терни́ни, і солончако́м, і навіки спусто́шенням! Пограбує їх решта наро́ду Мого, а за́лишок люду Мого́ їх пося́де."},{"part":2,"stix":10,"order":10,"stix_n":10,"name":"sof-2.10","book":"sof","text":"Оце їм за їхню пиху́, бо вони ображали й чвани́лися проти наро́ду Господа Саваота."},{"part":2,"stix":11,"order":11,"stix_n":11,"name":"sof-2.11","book":"sof","text":"Господь бу́де грізни́й проти них, бо Він знищить всіх бо́гів землі, і вклоня́тися будуть Йому кожен з місця свого́, усі острови́ тих народів."},{"part":2,"stix":12,"order":12,"stix_n":12,"name":"sof-2.12","book":"sof","text":"Також ви, етіо́пляни, побиті мечем Моїм бу́дете."},{"part":2,"stix":13,"order":13,"stix_n":13,"name":"sof-2.13","book":"sof","text":"І на пі́вніч простя́гне Він руку Свою́, та й погубить Ашшу́ра, і Ніневі́ю учинить спусто́шенням, суходо́лом, мов ту пустелю."},{"part":2,"stix":14,"order":14,"stix_n":14,"name":"sof-2.14","book":"sof","text":"І будуть лежати серед неї стада́, усяка польова́ звіри́на, і пеліка́н, і їжа́к будуть ночувати на мисте́цьких прикра́сах її, сова бу́де кричати в вікні́, на поро́зі воро́на, бо відде́рто кедри́ну його́."},{"part":2,"stix":15,"order":15,"stix_n":15,"name":"sof-2.15","book":"sof","text":"Оце оте радісне місто, що безпечно живе, що говорить у серці своє́му: „Я, — і немає вже більше ніко́го!“ Як стало воно опусто́шенням, лего́вищем для звірини́! Кожен, хто буде прохо́дить повз нього, засви́ще, своєю рукою махне́!"},{"part":3,"stix":1,"order":1,"stix_n":1,"name":"sof-3.1","book":"sof","text":"Горе місту тому́ ворохо́бному та занечи́щеному, місту — наси́льникові!"},{"part":3,"stix":2,"order":2,"stix_n":2,"name":"sof-3.2","book":"sof","text":"Не слухається воно голосу, не приймає карта́ння, не складає наді́ї на Господа, до Бога свого не зближа́ється."},{"part":3,"stix":3,"order":3,"stix_n":3,"name":"sof-3.3","book":"sof","text":"Його зве́рхники посеред нього — то ле́ви реву́чі, його су́дді — вечірні вовки́, які не лишають до ра́нку нічо́го."},{"part":3,"stix":4,"order":4,"stix_n":4,"name":"sof-3.4","book":"sof","text":"Пророки його — чванькува́ті, зрадли́ві, його священики зневажа́ють святиню, ламають Зако́на."},{"part":3,"stix":5,"order":5,"stix_n":5,"name":"sof-3.5","book":"sof","text":"Серед нього Госпо́дь справедливий, — Він кривди не чинить, щора́нку дає Своє право на со́няшне світло, не бра́кне його, але кри́вдник не ві́дає со́рому."},{"part":3,"stix":6,"order":6,"stix_n":6,"name":"sof-3.6","book":"sof","text":"Народи Я ви́губив, попусто́шені їхні заборо́ла, Я вулиці їхні зруйнува́в, — і нема перехо́жого, їхні міста́ поруйно́вані, так що немає й люди́ни, немає й мешка́нця!"},{"part":3,"stix":7,"order":7,"stix_n":7,"name":"sof-3.7","book":"sof","text":"Я йому́ говорив: „Тільки бу́деш боятись Мене, тільки при́ймеш карта́ння“, — і не ви́тяте буде мешка́ння його, усе, що про нього Я постанови́в, та вони ревно псу́ли всі чи́ни свої!"},{"part":3,"stix":8,"order":8,"stix_n":8,"name":"sof-3.8","book":"sof","text":"Тому́ то чекайте Мене, — промовляє Госпо́дь, — на той день, коли встану, як сві́док, бо право Моє — позбирати наро́ди, згрома́дити царства, щоб ви́лити на них Свою лють, увесь жар Свого гніву, бо огнем Моїх за́здрощів бу́де погли́нута ці́ла земля!"},{"part":3,"stix":9,"order":9,"stix_n":9,"name":"sof-3.9","book":"sof","text":"Бо тоді уста чисті наро́дам Я дам, щоб усі вони кликали Йме́ння Господнє, щоб раме́ном одним послужити Йому́."},{"part":3,"stix":10,"order":10,"stix_n":10,"name":"sof-3.10","book":"sof","text":"З другого боку річо́к Етіо́пії Моїх покло́нників, Моїх розпоро́шених дару́нком Мені принесу́ть."},{"part":3,"stix":11,"order":11,"stix_n":11,"name":"sof-3.11","book":"sof","text":"Того дня ти не бу́деш соро́митись всіма́ своїми діла́ми, якими грішив проти Мене, бо тоді Я відки́ну з твоєї сере́дини тих, хто радіє твоєю пишно́тою, і ти ви́соко більш не стоятимеш вже на святій Моїй горі."},{"part":3,"stix":12,"order":12,"stix_n":12,"name":"sof-3.12","book":"sof","text":"І серед тебе зоста́влю убогий й нужде́нний наро́д, і бу́дуть шукати пристано́вища в Іме́нні Господнім вони."},{"part":3,"stix":13,"order":13,"stix_n":13,"name":"sof-3.13","book":"sof","text":"Останок Ізраїлів кривди не буде робити, і не бу́дуть казати неправди, і облудний язик в їхніх у́стах не зна́йдеться, бо па́стися будуть вони та виле́жуватись, і не буде такого, хто б їх настраши́в."},{"part":3,"stix":14,"order":14,"stix_n":14,"name":"sof-3.14","book":"sof","text":"Співай, до́чко Сіону! Втіша́йся, Ізра́їлю! Раді́й та втіша́йся всім серцем, дочко Єрусалиму!"},{"part":3,"stix":15,"order":15,"stix_n":15,"name":"sof-3.15","book":"sof","text":"Відкинув Господь твої при́суди, усунув у кут твого ворога! Серед тебе Господь, царь Ізраїлів, — уже ти не бу́деш боятися зла!"},{"part":3,"stix":16,"order":16,"stix_n":16,"name":"sof-3.16","book":"sof","text":"Того дня буде сказане Єрусалимові: „Не бійся!“ Сіонові: „Нехай не опу́стяться руки твої!“"},{"part":3,"stix":17,"order":17,"stix_n":17,"name":"sof-3.17","book":"sof","text":"Господь, Бог твій, серед тебе, — Ве́лет спасе́! Він у радості буде втіша́тись тобою, обно́вить любов Свою, зо співом втіша́тися буде тобою!"},{"part":3,"stix":18,"order":18,"stix_n":18,"name":"sof-3.18","book":"sof","text":"Тих, що сумують за святами, Я позбира́ю, — від тебе вони, тягаре́м над ними був сором."},{"part":3,"stix":19,"order":19,"stix_n":19,"name":"sof-3.19","book":"sof","text":"Ось Я вчиню́ зо всіма́ мучи́телями твоїми кінець того ча́су, і спасу́ кульга́ве, і позбираю розі́гнане, і зроблю́ їх хвало́ю та йме́нням у ці́лому Кра́ї їхнього со́рому."},{"part":3,"stix":20,"order":20,"stix_n":20,"name":"sof-3.20","book":"sof","text":"Того ча́су спрова́джу Я вас, і того ча́су Я вас позбираю, бо на йме́ння й на славу віддам вас поміж усіх наро́дів землі, коли долю верну́ вам на ваших оча́х, промовляє Госпо́дь“."}]