[{"part":1,"stix":1,"order":1,"stix_n":1,"name":"mih-1.1","book":"mih","text":"Слово Господнє, що було до морешетського Михе́я[1] за днів Йотама, Ахаза та Єзекії, Юдиних царів, яке він бачив на Самарію та Єрусалим."},{"part":1,"stix":2,"order":2,"stix_n":2,"name":"mih-1.2","book":"mih","text":"„Почуйте оце, всі наро́ди, послухай, ти земле та все, що на ній! і хай буде за свідка на вас Господь Бог, Господь з храму святого Свого́!"},{"part":1,"stix":3,"order":3,"stix_n":3,"name":"mih-1.3","book":"mih","text":"Бо Госпо́дь ось виходить із місця Свого́, і Він сходить і ступає по висо́тах землі."},{"part":1,"stix":4,"order":4,"stix_n":4,"name":"mih-1.4","book":"mih","text":"І то́пляться гори під Ним, і та́нуть доли́ни, мов віск від огню́, мов ті во́ди, що ллються з узбі́ччя."},{"part":1,"stix":5,"order":5,"stix_n":5,"name":"mih-1.5","book":"mih","text":"Усе це за прови́нення Якова, за гріхи́ дому Ізраїля. Хто провинення Якова, — чи ж не Самарія? А хто гріх дому Юдиного, — чи ж не Єрусали́м?"},{"part":1,"stix":6,"order":6,"stix_n":6,"name":"mih-1.6","book":"mih","text":"І зроблю́ Самарі́ю руїною в полі, за місце сади́ти виноград, і повикида́ю в долину камі́ння її, і відкрию осно́ви її."},{"part":1,"stix":7,"order":7,"stix_n":7,"name":"mih-1.7","book":"mih","text":"І пото́вчені будуть усі її і́доли, всі ж дару́нки її за розпусту попа́лені бу́дуть в огні, і всіх бовва́нів її Я віддам на спусто́шення. Бо зібрала вона від дару́нків за блуд, і на подару́нки за блуд це пове́рнеться."},{"part":1,"stix":8,"order":8,"stix_n":8,"name":"mih-1.8","book":"mih","text":"Над оцим голоси́тиму я та рида́тиму, ходитиму бо́сий й наги́й, заво́дити буду, немов ті шака́ли, і буду тужи́ти, як стру́сі!"},{"part":1,"stix":9,"order":9,"stix_n":9,"name":"mih-1.9","book":"mih","text":"Бо рани її невиго́йні, бо це аж до Юди прийшло, воно досягло́ аж до брами наро́ду Мого, аж до Єрусалиму."},{"part":1,"stix":10,"order":10,"stix_n":10,"name":"mih-1.10","book":"mih","text":"Цього не оголо́шуйте[2] в Ґаті,[2] і плакати — не плачте, качайтесь по по́росі в Бет-Леафрі."},{"part":1,"stix":11,"order":11,"stix_n":11,"name":"mih-1.11","book":"mih","text":"Переходь собі ти, о мешка́нко Шафіру, нага́, осоро́млена, — вже бо не вийде мешка́нка Цаанану, голосі́ння Бет-Гаецелу не дасть вам спини́тися в ньому."},{"part":1,"stix":12,"order":12,"stix_n":12,"name":"mih-1.12","book":"mih","text":"Бо мешка́нка Мароту чекала добра, та до єрусалимської брами зійшло оце лихо від Господа."},{"part":1,"stix":13,"order":13,"stix_n":13,"name":"mih-1.13","book":"mih","text":"Запряжи баскі ко́ні до воза, мешка́нко Лахішу! Ти поча́ток гріха́ для сіонської до́ньки, бо знайшли́сь серед тебе провини Ізраїлеві,"},{"part":1,"stix":14,"order":14,"stix_n":14,"name":"mih-1.14","book":"mih","text":"тому́ то даси розводо́ві листи на Морешет-Ґат. Доми Ахзіва[2] — ома́на[2] для Ізраїлевих царів."},{"part":1,"stix":15,"order":15,"stix_n":15,"name":"mih-1.15","book":"mih","text":"Спрова́джу тобі те спадкоє́мця Я, о мешка́нко Мареші, — Аж по Адуллам прийде слава Ізраїля."},{"part":1,"stix":16,"order":16,"stix_n":16,"name":"mih-1.16","book":"mih","text":"Зроби собі лисину та острижися за синів своїх лю́бих, пошир свою лисину, мов ув орла́,[3] бо пішли на вигна́ння від тебе вони!"},{"part":2,"stix":1,"order":1,"stix_n":1,"name":"mih-2.1","book":"mih","text":"Горе тим, що заду́мують кривду і на ло́жах своїх учиняють лихе! За світла пора́нку виконують це, бо їхня рука має силу."},{"part":2,"stix":2,"order":2,"stix_n":2,"name":"mih-2.2","book":"mih","text":"Якщо́ піль жада́ють, то грабують вони, а домів — то хапа́ють. І вони переслідують мужа та дома його, і чоловіка й спа́дки його́."},{"part":2,"stix":3,"order":3,"stix_n":3,"name":"mih-2.3","book":"mih","text":"Тому так промовляє Госпо́дь: Ось Я замишляю на цей рід лихе́, що ший своїх з нього не ви́зволите, і ходити не бу́дете гордо, бо це час лихий."},{"part":2,"stix":4,"order":4,"stix_n":4,"name":"mih-2.4","book":"mih","text":"Того дня проголо́сять на вас припові́стку, і співатимуть пісню жало́бну, говорячи: „Сталось! До пня опусто́шені ми, уділ наро́ду мого змінився, — я́к це діткну́ло мене! Наше поле поділене буде чужи́нцями,"},{"part":2,"stix":5,"order":5,"stix_n":5,"name":"mih-2.5","book":"mih","text":"тому в тебе не буде ніко́го, хто кидав би шнура мірни́чого, як жеребка́ на Господнім зібра́нні."},{"part":2,"stix":6,"order":6,"stix_n":6,"name":"mih-2.6","book":"mih","text":"„Не проповідуйте, та вони проповідують! Хай нам не проповідують, — не дося́гне нас га́ньба“."},{"part":2,"stix":7,"order":7,"stix_n":7,"name":"mih-2.7","book":"mih","text":"О ти, що звешся „Яковів дім“, — чи змалі́в Дух Господній? Чи ці чини Його? Хіба добре не роблять слова́ Мої тому, хто ходить правдиво?"},{"part":2,"stix":8,"order":8,"stix_n":8,"name":"mih-2.8","book":"mih","text":"Ще вчо́ра були ви наро́дом Моїм, тепер же стаєте за ворога, з одежі верхньої плаща́ ви стяга́єте з тих, хто проходить безпечно, як здо́бич війни."},{"part":2,"stix":9,"order":9,"stix_n":9,"name":"mih-2.9","book":"mih","text":"Жінок Мого наро́ду — з приємного дому її виганяєте ко́жну, з дітей славу Мою ви берете навіки."},{"part":2,"stix":10,"order":10,"stix_n":10,"name":"mih-2.10","book":"mih","text":"Устаньте й ідіть, бо тут не спочи́нок, — це за занечи́щення ваше, що загла́ду для вас принесе́, виріша́льну загла́ду."},{"part":2,"stix":11,"order":11,"stix_n":11,"name":"mih-2.11","book":"mih","text":"Коли б чоловік, який ходить за вітром, і брехню набрехав, говорячи: Буду тобі проповідувати про вино та про на́пій п'янки́й, то був би він лю́бим пророком оцьому наро́дові."},{"part":2,"stix":12,"order":12,"stix_n":12,"name":"mih-2.12","book":"mih","text":"Невідмі́нно зберу́ тебе всього, о Якове, невідмінно згрома́джу останок Ізраїлів, — ра́зом поставлю його, як отару в Боцрі́, як ту че́реду на пасови́щі, — і будуть гомоні́ти вони від многолюдства!"},{"part":2,"stix":13,"order":13,"stix_n":13,"name":"mih-2.13","book":"mih","text":"Перед ними вила́мувач пі́де, вони продеру́ться та браму пере́йдуть і вийдуть із неї. І пі́де їхній цар перед ними, а Госпо́дь — на чолі́ їх!"},{"part":3,"stix":1,"order":1,"stix_n":1,"name":"mih-3.1","book":"mih","text":"А я відказав: Послухайте ж, го́лови Якова та начальники дому Ізраїля, — чи ж не ва́м знати право?"},{"part":3,"stix":2,"order":2,"stix_n":2,"name":"mih-3.2","book":"mih","text":"Добро ви нена́видите та кохаєте зло, шкіру їхню здираєте з них, а їхнє тіло — з косте́й їхніх."},{"part":3,"stix":3,"order":3,"stix_n":3,"name":"mih-3.3","book":"mih","text":"Ви оста́нок наро́ду Мого їсте та стягаєте з них їхню шкіру, а їхні кості ламаєте, і січе́те, немов до горня́ти, і мов м'ясо в котел."},{"part":3,"stix":4,"order":4,"stix_n":4,"name":"mih-3.4","book":"mih","text":"Вони тоді кли́кати будуть до Господа, та Він відповіді їм не дасть, і заховає обличчя Своє того ча́су від них, коли будуть робити лихі свої вчинки."},{"part":3,"stix":5,"order":5,"stix_n":5,"name":"mih-3.5","book":"mih","text":"Так говорить Госпо́дь на пророків, що вводять наро́д Мій у блуд, що зубами своїми гризу́ть та покли́кують: „Мир!“ А на то́го, хто їм не дає що до рота, на ньо́го святую війну оголо́шують."},{"part":3,"stix":6,"order":6,"stix_n":6,"name":"mih-3.6","book":"mih","text":"Тому буде вам ніч, щоб не стало видіння, і сте́мніє вам, щоб не чарува́ти. І над тими пророками сонце зако́титься, і над ними поте́мніє день."},{"part":3,"stix":7,"order":7,"stix_n":7,"name":"mih-3.7","book":"mih","text":"І посоро́млені будуть такі прозорли́вці, і будуть засти́джені чарівники́, і всі вони свої у́ста закриють, бо не буде їм Божої відповіді."},{"part":3,"stix":8,"order":8,"stix_n":8,"name":"mih-3.8","book":"mih","text":"А я́ повний сили й Госпо́днього Духа, і правди й відваги, щоб представити Якову про́гріх його, а Ізраїлеві — його гріх."},{"part":3,"stix":9,"order":9,"stix_n":9,"name":"mih-3.9","book":"mih","text":"Почуйте ж це, го́лови дому Якового та начальники дому Ізраїля, які не́хтують справедливість, а все про́сте викри́влюють,"},{"part":3,"stix":10,"order":10,"stix_n":10,"name":"mih-3.10","book":"mih","text":"вони кров'ю будують Сіо́на, а кривдою — Єрусали́ма."},{"part":3,"stix":11,"order":11,"stix_n":11,"name":"mih-3.11","book":"mih","text":"Його го́лови судять за хабара́, і навчають за плату його ті священики, і за срі́бло воро́жать пророки його́, хоч на Господа вони опира́ються, кажучи: „Хіба не Господь серед нас? Зло не при́йде на нас!“"},{"part":3,"stix":12,"order":12,"stix_n":12,"name":"mih-3.12","book":"mih","text":"О так, — через вас Сіон буде на поле зао́раний, а Єрусалим на руїни обе́рнеться, а гора́ храмова́ стане взгі́р'ями лісу."},{"part":4,"stix":1,"order":1,"stix_n":1,"name":"mih-4.1","book":"mih","text":"Та бу́де напри́кінці днів, гора дому Господнього міцно поста́влена буде верши́ною гір, і підне́сена буде вона понад узгі́р'я, і будуть наро́ди до неї пливсти́."},{"part":4,"stix":2,"order":2,"stix_n":2,"name":"mih-4.2","book":"mih","text":"І пі́дуть числе́нні наро́ди та й скажуть: Ходімо, і ви́йдім на го́ру Господню та до дому Якового, і Він бу́де навчати дорі́г Своїх нас, і ми бу́демо ходити стежка́ми Його. Бо ви́йде Зако́н із Сіону, а слово Господнє — із Єрусалиму."},{"part":4,"stix":3,"order":3,"stix_n":3,"name":"mih-4.3","book":"mih","text":"І Він буде судити числе́нні племе́на, і розсу́джувати буде народи міцні аж у далечині́. І вони перекую́ть мечі свої на лемеші́, а спи́си свої — на серпи́. Не піді́йме меча наро́д на наро́д, і більше не бу́дуть навчатись війни́!"},{"part":4,"stix":4,"order":4,"stix_n":4,"name":"mih-4.4","book":"mih","text":"І буде кожен сидіти під своїм виноградником, і під своєю фіґо́вницею, і не бу́де того, хто б страши́в, бо уста Господа Савао́та оце́ прорекли."},{"part":4,"stix":5,"order":5,"stix_n":5,"name":"mih-4.5","book":"mih","text":"Усі бо наро́ди ходитимуть кожен ім'я́м свого бога, а ми бу́дем ходити Ім'я́м Господа, нашого Бога, на віки вікі́в!"},{"part":4,"stix":6,"order":6,"stix_n":6,"name":"mih-4.6","book":"mih","text":"Того дня — промовляє Госпо́дь — позбираю кульга́ве й згрома́джу розі́гнане, і те, що на нього навів коли лихо."},{"part":4,"stix":7,"order":7,"stix_n":7,"name":"mih-4.7","book":"mih","text":"І зроблю́ Я кульга́ве останком, а відда́лене — поту́жним наро́дом, і зацарює над ними Господь на Сіонській горі відтепе́р й аж наві́ки!"},{"part":4,"stix":8,"order":8,"stix_n":8,"name":"mih-4.8","book":"mih","text":"А ти, башто Чері́дна, підгі́рку Сіонської до́ньки, при́йде до тебе і ді́йде старе́ панува́ння, царюва́ння для до́нечки Єрусалиму."},{"part":4,"stix":9,"order":9,"stix_n":9,"name":"mih-4.9","book":"mih","text":"Тепер на́що здіймаєш ти о́крик? Чи в тебе немає царя? Чи ж загинув твій радник, що ти ко́рчишся, мов породі́лля?"},{"part":4,"stix":10,"order":10,"stix_n":10,"name":"mih-4.10","book":"mih","text":"Ви́йся та ко́рчся, о до́чко Сіону, немов породі́лля, бо тепер вийдеш із міста та перебува́тимеш у полі, і при́йдеш аж до Вавилону. Та будеш ти там урято́вана, там Господь тебе ви́купить з рук твоїх ворогів!"},{"part":4,"stix":11,"order":11,"stix_n":11,"name":"mih-4.11","book":"mih","text":"А зараз зібра́лись на тебе числе́нні наро́ди, говорячи: Нехай він знева́жений бу́де, і нехай наше око побачить нещастя Сіону!"},{"part":4,"stix":12,"order":12,"stix_n":12,"name":"mih-4.12","book":"mih","text":"Та не знають вони Господніх думо́к, і не розуміють поради Його, бо Він їх позбира́в, як до клуні снопи́."},{"part":4,"stix":13,"order":13,"stix_n":13,"name":"mih-4.13","book":"mih","text":"Ставай та молоти, до́чко Сіону, бо Я ріг твій залізом учиню, а копи́та твої вчиню міддю, і ти розпоро́шиш числе́нні наро́ди та вчи́ниш закляттям для Господа несправедливий їхній зиск, а їхнє багатство — Владиці всієї землі."},{"part":4,"stix":14,"order":14,"stix_n":14,"name":"mih-4.14","book":"mih","text":"І згрома́джуйсь тепер, дочко то́впищ! Обло́гу вчинили на нас, трости́ною б'ють по щоці Ізраїлевого суддю́..."},{"part":5,"stix":1,"order":1,"stix_n":1,"name":"mih-5.1","book":"mih","text":"А ти, Віфлеєме-Єфра́те,[4] хоч малий ти у тисячах Юди, — із тебе Мені ви́йде Той, що бу́де Владика в Ізраїлі, і відда́вна поста́ння Його, від днів вікові́чних."},{"part":5,"stix":2,"order":2,"stix_n":2,"name":"mih-5.2","book":"mih","text":"Тому́ Він їх видасть до ча́су, аж поки ота не породить, що має родити, а останок братів Його ве́рнеться до Ізраїлевих синів."},{"part":5,"stix":3,"order":3,"stix_n":3,"name":"mih-5.3","book":"mih","text":"І стане, і буде Він па́сти Господньою силою, вели́чністю Йме́ння Господа Бога Свого́. І осядуть вони, бо Він стане великий тепер аж до кі́нців землі!"},{"part":5,"stix":4,"order":4,"stix_n":4,"name":"mih-5.4","book":"mih","text":"І Він буде миром. Як при́йде до нашого краю Ашшу́р, і буде топта́тись по наших пала́тах, то поставимо на нього сім па́стирів та во́сьмеро лю́дських княжа́т."},{"part":5,"stix":5,"order":5,"stix_n":5,"name":"mih-5.5","book":"mih","text":"І вони будуть па́сти мечем край Ашшу́ра,[5] край же Німро́да — у воро́тях його. Та Він від Ашшу́ра врятує, як той при́йде в наш край, і коли буде топтатись по наших грани́цях."},{"part":5,"stix":6,"order":6,"stix_n":6,"name":"mih-5.6","book":"mih","text":"І Яковів за́лишок буде посе́ред числе́нних наро́дів, як роса та від Господа, як той дощ на траві, і він наді́ї не кла́стиме на чоловіка, і не буде наді́ї склада́ти на лю́дських синів."},{"part":5,"stix":7,"order":7,"stix_n":7,"name":"mih-5.7","book":"mih","text":"І Яковів за́лишок буде між лю́дами, серед числе́нних наро́дів, як лев між лісно́ю худо́бою, як левчу́к між ота́рами ове́ць, — що як він перехо́дить, то то́пче й шматує, і немає ніко́го, хто б зміг урятувати."},{"part":5,"stix":8,"order":8,"stix_n":8,"name":"mih-5.8","book":"mih","text":"Хай зведе́ться рука твоя на твоїх ненави́сників, і хай всі вороги твої ви́тяті бу́дуть!"},{"part":5,"stix":9,"order":9,"stix_n":9,"name":"mih-5.9","book":"mih","text":"І станеться в день той, говорить Госпо́дь, — і ви́тну Я ко́ні твої з-серед тебе, і колесни́ці твої повигу́люю."},{"part":5,"stix":10,"order":10,"stix_n":10,"name":"mih-5.10","book":"mih","text":"І пони́щу міста́ твого кра́ю, і всі тверди́ні твої порозвалюю."},{"part":5,"stix":11,"order":11,"stix_n":11,"name":"mih-5.11","book":"mih","text":"І повипо́люю ча́ри з твоєї руки, і ворожби́тів у тебе не бу́де."},{"part":5,"stix":12,"order":12,"stix_n":12,"name":"mih-5.12","book":"mih","text":"І понищу бовва́ни твої та жерто́вні стовпи́ твої з-посеред тебе, і ти чи́нові рук своїх більше не бу́деш вклоня́тися."},{"part":5,"stix":13,"order":13,"stix_n":13,"name":"mih-5.13","book":"mih","text":"І повитина́ю дере́ва жерто́вні твої з-серед тебе, і міста́ твої вигублю."},{"part":5,"stix":14,"order":14,"stix_n":14,"name":"mih-5.14","book":"mih","text":"І в гніві та в лютості по́мсту вчиню́ над наро́дами, що Мене не послу́хались!"},{"part":6,"stix":1,"order":1,"stix_n":1,"name":"mih-6.1","book":"mih","text":"Послухайте, що промовляє Господь: Устань, спереча́йсь перед го́рами, і хай узгі́р'я почують твій голос!"},{"part":6,"stix":2,"order":2,"stix_n":2,"name":"mih-6.2","book":"mih","text":"Послухайте, гори, Господнього су́ду, і візьміть до вух, ви, основи землі, бо в Господа пря із народом Своїм, і з Ізраїлем буде судитися Він!"},{"part":6,"stix":3,"order":3,"stix_n":3,"name":"mih-6.3","book":"mih","text":"„Наро́де ти Мій, що́ тобі Я зробив і чим мучив тебе, — свідчи на Ме́не!"},{"part":6,"stix":4,"order":4,"stix_n":4,"name":"mih-6.4","book":"mih","text":"Бо Я з кра́ю єгипетського тебе вивів, і тебе викупив з дому рабів, і перед тобою послав Я Мойсея, Ааро́на та Марія́м."},{"part":6,"stix":5,"order":5,"stix_n":5,"name":"mih-6.5","book":"mih","text":"Мій наро́де, згадай, що Бала́к, цар моавський, заду́мував був, і що йому відповів Валаа́м, син Бео́рів, від Шітті́му аж по Ґілґал, щоб пізнати тобі справедливості Господа“."},{"part":6,"stix":6,"order":6,"stix_n":6,"name":"mih-6.6","book":"mih","text":"„З чим піду́ перед Господа, схилю́сь перед Богом Високо́сти? Чи піду́ перед Нього з цілопа́леннями, з річними телятами?"},{"part":6,"stix":7,"order":7,"stix_n":7,"name":"mih-6.7","book":"mih","text":"Чи Господь уподо́бає тисячі барані́в, десятити́сячки потоків оливи? Чи дам за свій гріх свого пе́рвенця, плід утроби моєї за гріх моєї душі?“"},{"part":6,"stix":8,"order":8,"stix_n":8,"name":"mih-6.8","book":"mih","text":"„Було тобі ви́явлено, о люди́но, що́ добре, і чого́ пожадає від тебе Госпо́дь, — нічо́го, а тільки чини́ти правосу́ддя, і милосе́рдя любити, і з твоїм Богом ходи́ти суми́рно“."},{"part":6,"stix":9,"order":9,"stix_n":9,"name":"mih-6.9","book":"mih","text":"Голос Господній кли́че до міста, — а хто мудрий, боїться той Йме́ння Твого: „Послухайте же́зла й Того, Хто призначив його́:"},{"part":6,"stix":10,"order":10,"stix_n":10,"name":"mih-6.10","book":"mih","text":"Чи є ще у домі безбожного кошто́вності несправедливі, та неповна й непра́вна ефа́?"},{"part":6,"stix":11,"order":11,"stix_n":11,"name":"mih-6.11","book":"mih","text":"Чи Я всправедли́влю вагу́ неправдиву, і кали́тку з важка́ми обма́нними?"},{"part":6,"stix":12,"order":12,"stix_n":12,"name":"mih-6.12","book":"mih","text":"Що повні наси́льства його багачі́, мешка́нці ж його говорили неправду, а їхній язик в їхніх у́стах — ома́на,"},{"part":6,"stix":13,"order":13,"stix_n":13,"name":"mih-6.13","book":"mih","text":"то теж бити зачну́ Я тебе, пусто́шити тебе за гріхи́ твої."},{"part":6,"stix":14,"order":14,"stix_n":14,"name":"mih-6.14","book":"mih","text":"Будеш ти їсти, але не наси́тишся, і буде голод у ну́трі твоїм, і станеш ховати, але не врятуєш, а що ти врятуєш — мече́ві відда́м."},{"part":6,"stix":15,"order":15,"stix_n":15,"name":"mih-6.15","book":"mih","text":"Ти сі́яти бу́деш, але не пожне́ш, ти бу́деш оливку топта́ти, та не будеш масти́тись оливою, і молодий виноград, та вина ти не пи́тимеш!"},{"part":6,"stix":16,"order":16,"stix_n":16,"name":"mih-6.16","book":"mih","text":"Бо ще перехо́вуються всі устави Омрі та всі́ вчинки дому Ахава, і за їхніми радами ходите ви, тому́ то Я видам тебе на спусто́шення, і на по́сміх — мешка́нців його, і ви га́ньбу наро́ду Мого понесе́те!"},{"part":7,"stix":1,"order":1,"stix_n":1,"name":"mih-7.1","book":"mih","text":"Горе мені, бо я став, мов недо́бірки лі́тні, як за́лишки по винобра́нні; нема гро́на на ї́жу, немає доспілої фіґи, якої жада́є душа моя!"},{"part":7,"stix":2,"order":2,"stix_n":2,"name":"mih-7.2","book":"mih","text":"Згинув побожний з землі, і нема поміж лю́дьми правдивого. Вони всі чату́ють на кров, один о́дного ловлять у сітку."},{"part":7,"stix":3,"order":3,"stix_n":3,"name":"mih-7.3","book":"mih","text":"Наставлені ру́ки на зло, щоб вправно чинити його́, начальник жада́є дару́нків, суддя ж судить за плату, а великий говорить жада́ння своєї душі, і викри́влюють все."},{"part":7,"stix":4,"order":4,"stix_n":4,"name":"mih-7.4","book":"mih","text":"Найліпший із них — як будя́к, найправдиві́ший — гірший від те́рену. Настає день Твоїх сторожі́в, Твоїх відві́дин, — тепер буде збенте́ження їхнє!"},{"part":7,"stix":5,"order":5,"stix_n":5,"name":"mih-7.5","book":"mih","text":"І дру́гові не довіряйте, не надійтесь на при́ятеля, від тієї, що при лоні твоє́му лежить, пильну́й двері уст своїх!"},{"part":7,"stix":6,"order":6,"stix_n":6,"name":"mih-7.6","book":"mih","text":"Бо горду́є син ба́тьком своїм, дочка́ повстає проти не́ньки своєї, неві́стка — проти свекру́хи своєї, вороги чоловіку — дома́шні його́!"},{"part":7,"stix":7,"order":7,"stix_n":7,"name":"mih-7.7","book":"mih","text":"А я виглядаю на Господа, наді́юсь на Бога спасі́ння мого, — Бог мій почує мене́!"},{"part":7,"stix":8,"order":8,"stix_n":8,"name":"mih-7.8","book":"mih","text":"Не тішся, моя супроти́внице, з ме́не, — хоч я впала, Сіонська дочка́, проте вста́ну, хоч сиджу́ в темно́ті, та Господь мені світло!"},{"part":7,"stix":9,"order":9,"stix_n":9,"name":"mih-7.9","book":"mih","text":"Буду зно́сити я гнів Господній, бо згрішила Йому́, аж по́ки не вирішить справи моєї, та су́ду не вчинить мені. Він на світло мене попрова́дить, — побачу Його справедливість!"},{"part":7,"stix":10,"order":10,"stix_n":10,"name":"mih-7.10","book":"mih","text":"І побачить оце все моя супроти́вниця, і сором покриє її, бо казала мені: „Де Він, Господь, Бог твій?“ Пригляда́тимуться мої очі до неї, — її то́пчуть тепер, як болото на вулицях."},{"part":7,"stix":11,"order":11,"stix_n":11,"name":"mih-7.11","book":"mih","text":"Настане той день, щоб мури твої будувати, — тоді віддали́ться границя твоя цього дня!"},{"part":7,"stix":12,"order":12,"stix_n":12,"name":"mih-7.12","book":"mih","text":"Це той день, коли при́йдуть до те́бе з Асирії та але до Єгипту, і від Єгипту та аж до Ріки́, і від моря до моря, і від гори́ до гори́."},{"part":7,"stix":13,"order":13,"stix_n":13,"name":"mih-7.13","book":"mih","text":"І спусто́шенням стане земля на мешка́нців її, через плід їхніх учинків."},{"part":7,"stix":14,"order":14,"stix_n":14,"name":"mih-7.14","book":"mih","text":"Паси Мій наро́д своїм бе́рлом, отару спа́дку Твого́; що пробуває в лісі само́тньо, у сере́дині саду, хай пасу́ться вони на Баша́ні й Ґілеа́ді, як за днів старода́вніх."},{"part":7,"stix":15,"order":15,"stix_n":15,"name":"mih-7.15","book":"mih","text":"Як за днів твого ви́ходу з кра́ю єгипетського, покажу́ йому чу́да."},{"part":7,"stix":16,"order":16,"stix_n":16,"name":"mih-7.16","book":"mih","text":"Наро́ди побачать оце, і посоро́млені бу́дуть при всій своїй силі, ру́ку покладу́ть на у́ста, їхні ву́ха оглу́хнуть."},{"part":7,"stix":17,"order":17,"stix_n":17,"name":"mih-7.17","book":"mih","text":"Будуть по́рох лизати вони, як той гад, як плазю́че землі, повила́зять з дрижа́нням з укрі́плень своїх, вони бу́дуть тремтіти перед Господом, Богом нашим, і бу́дуть боятись Тебе!"},{"part":7,"stix":18,"order":18,"stix_n":18,"name":"mih-7.18","book":"mih","text":"Хто Бог інший, як Ти, що прощає прови́ну і пробачує про́гріх останку спа́дку Свого́, Свого гніву не де́ржить наза́вжди, бо кохається в милості?"},{"part":7,"stix":19,"order":19,"stix_n":19,"name":"mih-7.19","book":"mih","text":"Знов над нами Він зми́лується, наші провини пото́пче, — Ти кинеш у морську́ глибочі́нь усі наші гріхи."},{"part":7,"stix":20,"order":20,"stix_n":20,"name":"mih-7.20","book":"mih","text":"Ти даси правду Яковові, Авраам́ові милість, яку присягнув Він для наших батькі́в від днів старода́вніх“."}]