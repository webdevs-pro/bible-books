[{"part":1,"stix":1,"order":1,"stix_n":1,"name":"nau-1.1","book":"nau","text":"Пророцтво на Ніневію. Книга видіння елкошейця Наума.[1]"},{"part":1,"stix":2,"order":2,"stix_n":2,"name":"nau-1.2","book":"nau","text":"„Палки́й Бог, і мсти́вий Госпо́дь, Господь мстивий та лютий, — Господь мстивий до тих, хто Його ненавидить, і пам'ятає про кривду Своїх ворогів."},{"part":1,"stix":3,"order":3,"stix_n":3,"name":"nau-1.3","book":"nau","text":"Господь довготерпели́вий і великої поту́ги, та очистити винного — Він не очистить. Господь — у бурі та в ви́хрі доро́га Його, а хмара — від стіп Його ку́рява."},{"part":1,"stix":4,"order":4,"stix_n":4,"name":"nau-1.4","book":"nau","text":"Як загні́вається Він на море, то сушить його, і всі рі́ки висушує, в'яне Баша́н та Карме́л, і в'яне та квітка Ліва́ну."},{"part":1,"stix":5,"order":5,"stix_n":5,"name":"nau-1.5","book":"nau","text":"Гори тремтять перед Ним, а підгі́рки топні́ють, перед обличчям Його трясеться земля та вселе́нна, та всі її ме́шканці."},{"part":1,"stix":6,"order":6,"stix_n":6,"name":"nau-1.6","book":"nau","text":"Хто встоїть перед гнівом Його́, і хто стане у по́лум'ї люті Його? Його шал виливається, мов той огонь, і розпада́ються скелі від Нього!"},{"part":1,"stix":7,"order":7,"stix_n":7,"name":"nau-1.7","book":"nau","text":"Добрий Господь, пристано́вище Він у день у́тиску, і знає Він тих, хто на Нього наді́ється!"},{"part":1,"stix":8,"order":8,"stix_n":8,"name":"nau-1.8","book":"nau","text":"Але в зливі нава́льній Він зробить кінця́ між Його заколо́тниками, і ворогів зажене́ у темно́ту."},{"part":1,"stix":9,"order":9,"stix_n":9,"name":"nau-1.9","book":"nau","text":"Що ви ду́маєте проти Господа? Бо Він зробить кінця́, — не поста́не два ра́зи наси́льство."},{"part":1,"stix":10,"order":10,"stix_n":10,"name":"nau-1.10","book":"nau","text":"Бо вони переплу́тані, наче той те́рен, і повпива́лись, немов би вином, — вони будуть пожерті зовсі́м, мов солома суха!"},{"part":1,"stix":11,"order":11,"stix_n":11,"name":"nau-1.11","book":"nau","text":"З тебе вийшов заду́муючий проти Господа лихо, радник нікче́мний."},{"part":1,"stix":12,"order":12,"stix_n":12,"name":"nau-1.12","book":"nau","text":"Так говорить Госпо́дь: Хоч були б найсильніші і дуже числе́нні, та пости́нані будуть вони, та й мину́ться! І хоч Я тебе мучив, та мучити більше тебе вже не бу́ду!"},{"part":1,"stix":13,"order":13,"stix_n":13,"name":"nau-1.13","book":"nau","text":"А тепер Я злама́ю ярмо́ його, яке на тобі, і пу́та твої позрива́ю."},{"part":1,"stix":14,"order":14,"stix_n":14,"name":"nau-1.14","book":"nau","text":"І накаже на тебе, Ашшу́ре, Господь: Більш не буде вже сі́ятися з твого йме́ння! З дому бога твого́ Я бовва́на та і́дола ви́тну, зроблю́ тобі гро́ба із них, бо ти став легкова́жений."},{"part":2,"stix":1,"order":1,"stix_n":1,"name":"nau-2.1","book":"nau","text":"Ось на горах ноги́ благові́сника, що звіщає про мир: Святкуй, Юдо, свята свої, виконуй прися́ги свої, бо більше не буде нікче́мний ходи́ти по тобі, — він ви́тятий ввесь!"},{"part":2,"stix":2,"order":2,"stix_n":2,"name":"nau-2.2","book":"nau","text":"На тебе йде розпоро́шувач, — тверди́ні свої стережи́, вигляда́й на дорогу, зміцня́й свої сте́гна, мі́цно скріпи свою поту́гу,"},{"part":2,"stix":3,"order":3,"stix_n":3,"name":"nau-2.3","book":"nau","text":"бо ве́рне Господь ве́лич Якова, як ве́лич Ізраїля, що їхні спустоши́телі поруйнува́ли, і понищили їхні виноградні галу́зки."},{"part":2,"stix":4,"order":4,"stix_n":4,"name":"nau-2.4","book":"nau","text":"Щит хоробрих його зачерво́нений, вояки́ в кармази́ні; блищить сталь у день зброє́ння їхнього на колесни́цях, хвилю́ються ра́тища."},{"part":2,"stix":5,"order":5,"stix_n":5,"name":"nau-2.5","book":"nau","text":"Колесни́ці шалено по вулицях мчать, по майда́нах гурко́чуть, їхній вид — немов по́лум'я те смолоски́пів, літають вони, як ті бли́скавки."},{"part":2,"stix":6,"order":6,"stix_n":6,"name":"nau-2.6","book":"nau","text":"Він згадає шляхе́тних своїх, та спіткну́ться вони у ході́ своїй; вони поспішають на мури її, і поста́влена міцно буді́вля обло́ги."},{"part":2,"stix":7,"order":7,"stix_n":7,"name":"nau-2.7","book":"nau","text":"Брами річо́к відчиня́ються, а пала́та руйнується."},{"part":2,"stix":8,"order":8,"stix_n":8,"name":"nau-2.8","book":"nau","text":"І постано́влено: буде ого́лена, відведе́ться в поло́н, а рабині її голоси́тимуть, мов ті голу́бки, що ворку́ють на пе́рсах своїх."},{"part":2,"stix":9,"order":9,"stix_n":9,"name":"nau-2.9","book":"nau","text":"І Ніневі́я — як са́джавка во́дна, що во́ди її відплива́ють. „Стійте, стійте!“ Та немає ніко́го, хто б їх заверну́в!"},{"part":2,"stix":10,"order":10,"stix_n":10,"name":"nau-2.10","book":"nau","text":"Розграбо́вуйте срі́бло, розграбо́вуйте золото, — немає кінця нагото́вленому, багатству кошто́вних рече́й."},{"part":2,"stix":11,"order":11,"stix_n":11,"name":"nau-2.11","book":"nau","text":"Зни́щення та зруйнува́ння й спусто́шення буде. І серце розто́питься, і но́ги дрижа́тимуть, і ко́рчі по кри́жах усіх, а обличчя їх всіх на черво́но розпа́ляться."},{"part":2,"stix":12,"order":12,"stix_n":12,"name":"nau-2.12","book":"nau","text":"Де лего́вище ле́вів, і для левчукі́в пасови́ще, що там ходив лев та леви́ця, та левеня́, — і ніхто не лякав?"},{"part":2,"stix":13,"order":13,"stix_n":13,"name":"nau-2.13","book":"nau","text":"Лев грабував для своїх молодят і душив для леви́ць своїх він, і пече́ри свої перепо́внював здо́биччю, а лі́гва свої — награбо́ваним."},{"part":2,"stix":14,"order":14,"stix_n":14,"name":"nau-2.14","book":"nau","text":"Ось Я проти тебе, — говорить Господь Савао́т, — і попалю́ серед диму твої коле́сни́ці, а твоїх левчукі́в поїсть меч, і повитина́ю з землі грабува́ння твої, і вже не почується голос твого посла."},{"part":3,"stix":1,"order":1,"stix_n":1,"name":"nau-3.1","book":"nau","text":"Горе місту цьому кровоже́рному, воно все неправда, воно повне наси́лля, грабі́ж не виходить із нього!"},{"part":3,"stix":2,"order":2,"stix_n":2,"name":"nau-3.2","book":"nau","text":"Чути свист батога́, гу́ркіт ко́леса, і чвал ко́ней, і колесни́чна гурко́тнява,"},{"part":3,"stix":3,"order":3,"stix_n":3,"name":"nau-3.3","book":"nau","text":"і гін верхівця́, і по́лум'я меча́, і блиск ра́тища, і багато побитих, і мертвих велике число́, і тру́пу немає кінця́, і спотика́тимуться об їхній труп, —"},{"part":3,"stix":4,"order":4,"stix_n":4,"name":"nau-3.4","book":"nau","text":"це за многоту́ блудоді́йства розпу́сниці, прива́бно ласка́вої, впра́вної в ча́рах, що наро́ди за блуд свій вона продавала, а ро́ди — за ча́ри свої."},{"part":3,"stix":5,"order":5,"stix_n":5,"name":"nau-3.5","book":"nau","text":"Ось Я проти тебе, — говорить Госпо́дь Савао́т, — і подо́лка твого підійму́ на обличчя твоє, і покажу́ Я твій сором наро́дам, а ца́рствам — твій стид!"},{"part":3,"stix":6,"order":6,"stix_n":6,"name":"nau-3.6","book":"nau","text":"І кину на тебе оги́ди, і пого́рдженою вчиню́ Я тебе, і зроблю́ Я тебе, мов позо́рище!"},{"part":3,"stix":7,"order":7,"stix_n":7,"name":"nau-3.7","book":"nau","text":"І станеться, — кожен, хто вгле́дить тебе, від тебе втече та й прокаже: „Пограбо́вана Ніневі́я!“ Хто ви́словить їй співчуття́? Звідки буду шукати тобі потіши́телів?"},{"part":3,"stix":8,"order":8,"stix_n":8,"name":"nau-3.8","book":"nau","text":"Чи краща ти від Но-Амона, що сидить серед рік, — вода коло нього, що вал його — море, від моря — його мур?"},{"part":3,"stix":9,"order":9,"stix_n":9,"name":"nau-3.9","book":"nau","text":"Етіо́пія — сила його, і Єгипет, і не має кінця́. Пут та ліві́йці були тобі в по́міч, —"},{"part":3,"stix":10,"order":10,"stix_n":10,"name":"nau-3.10","book":"nau","text":"та й він на вигна́ння пішов, у поло́н. А діти його порозби́вані на роздоріжжі всіх вулиць, і кидали же́реб про славних його, й всі вельможі його у кайда́ни закуті."},{"part":3,"stix":11,"order":11,"stix_n":11,"name":"nau-3.11","book":"nau","text":"Уп'єшся і ти, будеш схо́вана, тверди́ні від ворога будеш шукати і ти!"},{"part":3,"stix":12,"order":12,"stix_n":12,"name":"nau-3.12","book":"nau","text":"Всі форте́ці твої, — мов ті фіґи з доспі́лими о́вочами: коли затрясу́ться, то падають в у́ста того, хто їх їсть."},{"part":3,"stix":13,"order":13,"stix_n":13,"name":"nau-3.13","book":"nau","text":"Ось наро́д твій — немов ті жінки́ серед тебе: вони повідчиня́ють твоїм ворогам брами кра́ю твого, огонь пожере́ твої за́суви."},{"part":3,"stix":14,"order":14,"stix_n":14,"name":"nau-3.14","book":"nau","text":"Води́ на облогу собі набери́, тверди́ні свої позміцня́й, увійди до боло́та та в глині топчи́сь, форму на цеглу візьми́ міцно в ру́ку."},{"part":3,"stix":15,"order":15,"stix_n":15,"name":"nau-3.15","book":"nau","text":"Там огонь тебе з'їсть, посіче́ тебе меч, пожеру́ть тебе, наче та гу́сінь. Стань числе́нна, як гусінь, стань числе́нна, немов сарана́, —"},{"part":3,"stix":16,"order":16,"stix_n":16,"name":"nau-3.16","book":"nau","text":"понамно́жуй купці́в своїх більше від зі́рок небесних, — але гусінь та знищить тебе й полети́ть!"},{"part":3,"stix":17,"order":17,"stix_n":17,"name":"nau-3.17","book":"nau","text":"Вельможні твої — немов та сарана́, гетьма́ни твої — мов мошва́, що гнізди́ться по сті́нах в день хо́лоду, але сонце засвітить — і вони помандру́ють, і не пі́знане буде те місце, де вони пробува́ли."},{"part":3,"stix":18,"order":18,"stix_n":18,"name":"nau-3.18","book":"nau","text":"Твої па́стирі, ца́рю асирійський, посну́ли, лежать вельмо́жі твої, твій наро́д розпоро́шивсь по го́рах, — і немає кому́ позбира́ти його́."},{"part":3,"stix":19,"order":19,"stix_n":19,"name":"nau-3.19","book":"nau","text":"Нема ліку для лиха твого́, рана твоя невиго́йна! Всі, що звістку про тебе почують, запле́щуть у долоні на тебе, — бо над ким твоє зло не ходило пості́йно?“"}]