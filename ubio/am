[{"part":1,"stix":1,"order":1,"stix_n":1,"name":"am-1.1","book":"am","text":"Слова Амо́са, що був між вівчарями з Текої, які він бачив[1] на Ізраїля за днів Уззійї, Юдиного царя, та за днів Єровоама, Йоашового сина, Ізраїлевого царя, за два роки перед землетрусом."},{"part":1,"stix":2,"order":2,"stix_n":2,"name":"am-1.2","book":"am","text":"І він проказав: „Загрими́ть із Сіо́ну Госпо́дь, і з Єрусали́му Свій голос подасть, і впадуть пасови́ща пастуші в жало́бу та всохне верши́на Карме́лу!"},{"part":1,"stix":3,"order":3,"stix_n":3,"name":"am-1.3","book":"am","text":"Так говорить Госпо́дь: За три пере́ступи Дама́ску й за чотири цього не прощу́: за те, що вони молотили Ґілеа́да ціпа́ми залізними."},{"part":1,"stix":4,"order":4,"stix_n":4,"name":"am-1.4","book":"am","text":"І пошлю Я огонь на дім Хазаїла, — і пожере́ він пала́ти Вен-Гадада."},{"part":1,"stix":5,"order":5,"stix_n":5,"name":"am-1.5","book":"am","text":"І зламаю засу́ва Дамаску, і ме́шканця витну з долини Авен, і того, хто держа́тиме бе́рло з Бет-Едене, і ара́мський наро́д піде в Кір на вигна́ння, говорить Господь."},{"part":1,"stix":6,"order":6,"stix_n":6,"name":"am-1.6","book":"am","text":"Так говорить Господь: За три пере́ступи Аззи[2] й за чотири цього не прощу́: що всіх гнали в поло́н, щоб віддати Едо́мові."},{"part":1,"stix":7,"order":7,"stix_n":7,"name":"am-1.7","book":"am","text":"І пошлю́ Я огонь на мур Ґази, — і поїсть він пала́ти її."},{"part":1,"stix":8,"order":8,"stix_n":8,"name":"am-1.8","book":"am","text":"І ме́шканця витну з Ашдо́ду,[2] і берлоде́ржця з Ашкелону, і зверну́ Свою руку на Екрон, — і ви́гинуть рештки филисти́млян, говорить Госпо́дь."},{"part":1,"stix":9,"order":9,"stix_n":9,"name":"am-1.9","book":"am","text":"Так говорить Господь: За три пере́ступи Тиру й за чотири цього не прощу́: за те, що він видав усіх на вигна́ння в Едо́м, і не пам'ятав заповіту братів."},{"part":1,"stix":10,"order":10,"stix_n":10,"name":"am-1.10","book":"am","text":"І пошлю́ Я огонь на мур Тиру, — і пожере́ він пала́ти його!"},{"part":1,"stix":11,"order":11,"stix_n":11,"name":"am-1.11","book":"am","text":"Так говорить Госпо́дь: За три пере́ступи Едому й за чотири цього не прощу́: за те, що мече́м він гнав брата свого, і знищив своє милосе́рдя, свій гнів за́вжди стеріг, а лютість свою пильнував повсякча́сно."},{"part":1,"stix":12,"order":12,"stix_n":12,"name":"am-1.12","book":"am","text":"І пошлю Я огонь до Тема́ну і пожере́ він пала́ти Боцри́!"},{"part":1,"stix":13,"order":13,"stix_n":13,"name":"am-1.13","book":"am","text":"Так говорить Госпо́дь: За три пере́ступи Аммо́нових синів й за чотири цього не прощу́: за те, що пороли ґілеа́дських вагі́тних, щоб поши́рити границі свої!"},{"part":1,"stix":14,"order":14,"stix_n":14,"name":"am-1.14","book":"am","text":"І огонь запалю́ Я на мурі Рабби́, — і пожере́ він пала́ти її, із криком в день бо́ю, із ви́хром в день бурі."},{"part":1,"stix":15,"order":15,"stix_n":15,"name":"am-1.15","book":"am","text":"І пі́де їхній цар на вигна́ння, він і князі́ його ра́зом, говорить Господь."},{"part":2,"stix":1,"order":1,"stix_n":1,"name":"am-2.1","book":"am","text":"Так говорить Госпо́дь: За три пере́ступи Моа́ва й за чотири цього не прощу́: за те, що спалив на вапно́ кості едо́мського царя!"},{"part":2,"stix":2,"order":2,"stix_n":2,"name":"am-2.2","book":"am","text":"І пошлю́ Я огонь на Моава, і пожере́ він пала́ти Керіййоту, і загине Моав серед га́ласу, серед кри́ку, при голосі ро́га."},{"part":2,"stix":3,"order":3,"stix_n":3,"name":"am-2.3","book":"am","text":"І витну суддю́ з-серед нього, а з ним позабиваю князі́в його всіх, говорить Госпо́дь."},{"part":2,"stix":4,"order":4,"stix_n":4,"name":"am-2.4","book":"am","text":"Так говорить Госпо́дь: За три про́гріхи Юди й за чотири цього́ не прощу́: за те, що повідкида́ли Господній Зако́н, і постано́в Його не стерегли́, і що на манівці́ їх звели́ їхні лжебо́ги, за якими пішли їхні батьки́."},{"part":2,"stix":5,"order":5,"stix_n":5,"name":"am-2.5","book":"am","text":"І пошлю́ Я на Юду огонь, — і пожере́ він пала́ти Єрусалиму!"},{"part":2,"stix":6,"order":6,"stix_n":6,"name":"am-2.6","book":"am","text":"Так говорить Господь: За три пере́ступи Ізраїлеві й за чотири цього́ не прощу́: за те, що за срі́бло вони продають справедливого, а за чоботи — вбогого!"},{"part":2,"stix":7,"order":7,"stix_n":7,"name":"am-2.7","book":"am","text":"Вони то́пчуть у зе́мному по́росі го́лову бідних, а доро́гу суми́рних викри́влюють. А син й його батько вчащають до однієї блудниці, щоб святе Моє Йме́ння знева́жити."},{"part":2,"stix":8,"order":8,"stix_n":8,"name":"am-2.8","book":"am","text":"І вони стелять одіж заста́влену, щоб півлежати при кожному же́ртівнику, і п'ють в домі Бога свого вино від пока́раних."},{"part":2,"stix":9,"order":9,"stix_n":9,"name":"am-2.9","book":"am","text":"І Я вигубив був з-перед них Аморе́я, що його височі́нь, як високий той кедр, і він міцни́й, як дуб. Та Я плід його знищив згори́, а здо́лу — корі́ння його."},{"part":2,"stix":10,"order":10,"stix_n":10,"name":"am-2.10","book":"am","text":"А вас Я був вивів із кра́ю єгипетського, і сорок років прова́див пустинею вас, щоб ви край аморе́йський успадкува́ли."},{"part":2,"stix":11,"order":11,"stix_n":11,"name":"am-2.11","book":"am","text":"І пророків Я збу́джував з ваших синів, а з ваших юнці́в назоре́їв. Хіба ж то не так, сино́ве Ізраїлеві? говорить Госпо́дь."},{"part":2,"stix":12,"order":12,"stix_n":12,"name":"am-2.12","book":"am","text":"А ви назоре́їв пої́ли вином, а пророкам наказували й говорили: „Не пророку́йте!“"},{"part":2,"stix":13,"order":13,"stix_n":13,"name":"am-2.13","book":"am","text":"Отож Я поти́сну на вас, як тисне снопа́ми напо́внений віз, —"},{"part":2,"stix":14,"order":14,"stix_n":14,"name":"am-2.14","book":"am","text":"і згине й в мото́рного вте́ча, і поту́жний не втримає сили своєї, а ли́цар свого життя не врятує."},{"part":2,"stix":15,"order":15,"stix_n":15,"name":"am-2.15","book":"am","text":"І не всто́їть із лука стріле́ць, і своїми ногами прудки́й не втече́, і верхіве́ць не врятує свого життя."},{"part":2,"stix":16,"order":16,"stix_n":16,"name":"am-2.16","book":"am","text":"І наймужні́ший з лица́рства наги́м утече того дня, говорить Госпо́дь."},{"part":3,"stix":1,"order":1,"stix_n":1,"name":"am-3.1","book":"am","text":"Послухайте сло́ва того́, що Господь говорив проти вас, сино́ве Ізраїлеві, на ввесь оцей рід, що його Я підніс був із кра́ю єгипетського, промовляючи:"},{"part":3,"stix":2,"order":2,"stix_n":2,"name":"am-3.2","book":"am","text":"Тільки вас Я пізнав зо всіх ро́дів землі, тому вас навіщу́ за всі ваші провини!"},{"part":3,"stix":3,"order":3,"stix_n":3,"name":"am-3.3","book":"am","text":"Чи йдуть двоє ра́зом, якщо не умо́вились?"},{"part":3,"stix":4,"order":4,"stix_n":4,"name":"am-3.4","book":"am","text":"Чи реве́ в лісі лев, як нема йому здо́бичі? Чи левчу́к видає голос свій із своєї нори́, якщо він не зловив?"},{"part":3,"stix":5,"order":5,"stix_n":5,"name":"am-3.5","book":"am","text":"Чи впаде́ на землі пташка в сітку, як немає сільця́? Чи піді́йметься сітка з землі, як нічого не зло́вить?"},{"part":3,"stix":6,"order":6,"stix_n":6,"name":"am-3.6","book":"am","text":"Чи в місті засурмля́ть у сурму́, а наро́д не тремті́тиме? Чи станеться в місті нещастя, що його́ не Госпо́дь допусти́в?"},{"part":3,"stix":7,"order":7,"stix_n":7,"name":"am-3.7","book":"am","text":"Бо не чинить нічо́го Господь Бог, не ви́явивши таємни́ці Своєї Своїм рабам пророкам."},{"part":3,"stix":8,"order":8,"stix_n":8,"name":"am-3.8","book":"am","text":"Лев зареве́, — хто того́ не злякається? Господь Бог заговорить, — хто пророкувати не бу́де?"},{"part":3,"stix":9,"order":9,"stix_n":9,"name":"am-3.9","book":"am","text":"Розголосіть над пала́цами в Ашдоді, і над пала́тами в кра́ї єгипетському, та й скажіть: Позбирайтеся на гора́х Самарі́ї, і побачте велике збенте́ження в ній, та у́тиск у ній!"},{"part":3,"stix":10,"order":10,"stix_n":10,"name":"am-3.10","book":"am","text":"І правдиво не вміють робити вони, — говорить Господь, — наси́льство грома́дять та грабу́нок в пала́тах своїх."},{"part":3,"stix":11,"order":11,"stix_n":11,"name":"am-3.11","book":"am","text":"Тому́ так Господь Бог промовляє: Ворог обля́же навколо цієї землі, і скине із тебе він силу твою́, і пограбо́вані бу́дуть пала́ти твої."},{"part":3,"stix":12,"order":12,"stix_n":12,"name":"am-3.12","book":"am","text":"Так говорить Господь: Як ча́сом рятує пастух з пащі ле́в'ячої дві колі́ні, або пи́пку вуха, так будуть врято́вані діти Ізраїлеві, що сидять в Самарі́ї в заку́точку ліжка, та на адама́шку постелі."},{"part":3,"stix":13,"order":13,"stix_n":13,"name":"am-3.13","book":"am","text":"Послухайте ви та й засві́дчіть ув Якововім домі, говорить Господь Бог, Бог Савао́т."},{"part":3,"stix":14,"order":14,"stix_n":14,"name":"am-3.14","book":"am","text":"Бо в той день, коли Я покараю Ізраїля за провини його, то Я покараю за же́ртівники Бет-Елу, — і будуть відру́бані роги же́ртівника, і на землю попа́дають."},{"part":3,"stix":15,"order":15,"stix_n":15,"name":"am-3.15","book":"am","text":"І Я розіб'ю́ дім зимо́вий разом з домом літнім, і заги́нуть доми́ із слоно́вої кости, і не стане багато домі́в, говорить Госпо́дь."},{"part":4,"stix":1,"order":1,"stix_n":1,"name":"am-4.1","book":"am","text":"Послухайте сло́ва оцього, коро́ви баша́нські, які на горі самарі́йській, що тиснете бідних, торо́щите вбогих, що своїм хазяя́м ви говорите: „Принеси, і ми бу́демо пити!“"},{"part":4,"stix":2,"order":2,"stix_n":2,"name":"am-4.2","book":"am","text":"Присягав Господь Бог Своєю святістю, що ось дні настаю́ть на вас, і будуть тягти вас гака́ми, а ваших наща́дків — гачка́ми для ло́влення риби!"},{"part":4,"stix":3,"order":3,"stix_n":3,"name":"am-4.3","book":"am","text":"І ви повихо́дите ви́ломами, кожна окремо собі, і ки́нетеся до Хермо́ну, говорить Госпо́дь."},{"part":4,"stix":4,"order":4,"stix_n":4,"name":"am-4.4","book":"am","text":"Прийдіть до Бет-Елу й грішіть, до Ґілґа́лу — примно́жте грішити. І свої жертви прино́сьте щора́нку, на три дні — ваші десятини."},{"part":4,"stix":5,"order":5,"stix_n":5,"name":"am-4.5","book":"am","text":"І з димом пустіть жертву вдячну квасну́, і сповістіть добровільні дару́нки, розголосі́ть, бо ви любите так, сино́ве Ізраїлеві, говорить Господь Бог."},{"part":4,"stix":6,"order":6,"stix_n":6,"name":"am-4.6","book":"am","text":"І тому́ Я вам дав чистоту́ зубів[3] по всіх ваших міста́х, і брак хліба по всіх ваших місця́х, та ви не верну́лись до Мене, говорить Госпо́дь."},{"part":4,"stix":7,"order":7,"stix_n":7,"name":"am-4.7","book":"am","text":"І Я стримав вам дощ за три місяці перед жнива́ми, і дощ посилав на одне місто, а на друге місто не посилав; одна діля́нка була побита дощем, а ділянка, на яку не пустив Я дощу, висиха́ла."},{"part":4,"stix":8,"order":8,"stix_n":8,"name":"am-4.8","book":"am","text":"І два-три мі́ста рушали до міста одно́го напитись води, але́ не наси́чувались, — та ви не вернулись до Мене, говорить Госпо́дь."},{"part":4,"stix":9,"order":9,"stix_n":9,"name":"am-4.9","book":"am","text":"Я бив вас посу́хою та зеленя́чкою, сарана́ жерла бе́зліч ваших садків й виноградників ваших, і ваших фіґо́вниць та ваших олив, — та ви не верну́лись до Мене, говорить Госпо́дь."},{"part":4,"stix":10,"order":10,"stix_n":10,"name":"am-4.10","book":"am","text":"Я на вас посилав морови́цю, немов на Єгипет, мечем побивав ваших хло́пців, поло́нячи ра́зом і ко́ней у вас, підіймав до нізде́р сморід ваших табо́рів, — та ви не вернулись до Мене, говорить Господь."},{"part":4,"stix":11,"order":11,"stix_n":11,"name":"am-4.11","book":"am","text":"Я ви́нищив вас, як Содо́м та Гомо́рру Бог винищив, і ви стали, немов голове́шка, з пожа́ру врято́вана, — та ви не вернулись до Мене, говорить Господь."},{"part":4,"stix":12,"order":12,"stix_n":12,"name":"am-4.12","book":"am","text":"Тому́ то зроблю́ тобі так, о Ізраїлю, а що Я зроблю́ тобі це, приготуйся, Ізраїлю, до зу́стрічі Бога свого́!"},{"part":4,"stix":13,"order":13,"stix_n":13,"name":"am-4.13","book":"am","text":"Бо це Той, що вформо́вує гори, і що ство́рює вітра, що люди́ні показує за́дум її, що робить зірни́цю темно́тою, і ступає по згі́р'ях землі, — Господь Бог Савао́т Йому Йме́ння!"},{"part":5,"stix":1,"order":1,"stix_n":1,"name":"am-5.1","book":"am","text":"Послухайте слова цього, що я ним голосі́ння підно́шу за вас, о доме Ізраїлів!"},{"part":5,"stix":2,"order":2,"stix_n":2,"name":"am-5.2","book":"am","text":"Упала, і більше не встане та діва Ізра́їлева! Вона кинена на свою землю, — немає, хто звів би її!"},{"part":5,"stix":3,"order":3,"stix_n":3,"name":"am-5.3","book":"am","text":"Бо так Господь Бог промовляє: Місто, що вихо́дило тисячею, позоста́вить лиш сотню, а те, що вихо́дило сотнею, позоста́вить десятку для дому Ізраїля."},{"part":5,"stix":4,"order":4,"stix_n":4,"name":"am-5.4","book":"am","text":"Бо так промовляє Госпо́дь до дому Ізраїлевого: Наверні́ться до Мене й живіть!"},{"part":5,"stix":5,"order":5,"stix_n":5,"name":"am-5.5","book":"am","text":"І не зверта́йтеся до Бет-Елу, і до Ґілґалу не прихо́дьте, а через Беер-Шеву не перехо́дьте, бо на вигна́ння Ґілґа́л конче пі́де, і марно́тою стане Бет-Ел."},{"part":5,"stix":6,"order":6,"stix_n":6,"name":"am-5.6","book":"am","text":"Наверні́ться до Господа, і будете жити, щоб Вій не ввійшов, як огонь до Йо́сипового дому, — і буде він же́рти, та не бу́де кому погаси́ти в Бет-Елі, —"},{"part":5,"stix":7,"order":7,"stix_n":7,"name":"am-5.7","book":"am","text":"вони змінюють суд на поли́н, і кидають правду на землю."},{"part":5,"stix":8,"order":8,"stix_n":8,"name":"am-5.8","book":"am","text":"Той, хто Волосожа́ра й Оріо́на створив, Хто сме́ртну темно́ту зміня́є на ра́нок, а день затемня́є на ніч, хто прикликує воду морську́ й виливає її на пове́рхню землі, — Господь Йме́ння Йому!"},{"part":5,"stix":9,"order":9,"stix_n":9,"name":"am-5.9","book":"am","text":"Він наводить погибіль на сильного, — і при́йде погибіль тверди́ні!"},{"part":5,"stix":10,"order":10,"stix_n":10,"name":"am-5.10","book":"am","text":"Вони ненави́дять того́, хто у брамі карта́є, і обри́джують тим, хто говорить правдиве."},{"part":5,"stix":11,"order":11,"stix_n":11,"name":"am-5.11","book":"am","text":"Тому́, що нужде́нного то́пчете ви, і дару́нки збіже́ві берете від нього, що ви набудува́ли будинків із ка́меня те́саного, то сидіти не будете в них; понаса́джували винограду улю́бленого, та не будете пити із нього вина!"},{"part":5,"stix":12,"order":12,"stix_n":12,"name":"am-5.12","book":"am","text":"Бо Я знаю про ваші числе́нні провини і про ваші великі гріхи́: ти́снете ви справедливого, берете ви пі́дкупа та викривля́єте право убогих у брамі.[4]"},{"part":5,"stix":13,"order":13,"stix_n":13,"name":"am-5.13","book":"am","text":"Тому́ то розумний мовчить цього ча́су, бо це час лихий."},{"part":5,"stix":14,"order":14,"stix_n":14,"name":"am-5.14","book":"am","text":"Шукайте добра, а не зла, щоб вам жити, і буде із вами Госпо́дь, Бог Саваот, так, як кажете ви."},{"part":5,"stix":15,"order":15,"stix_n":15,"name":"am-5.15","book":"am","text":"Нена́видьте зло й покохайте добро, і правосу́ддя поставте у брамі, — може змилується Господь, Бог Савао́т над ре́шткою Йо́сипа."},{"part":5,"stix":16,"order":16,"stix_n":16,"name":"am-5.16","book":"am","text":"Тому так промовляє Госпо́дь, Бог Саваот, Вседержи́тель: На майда́нах усіх голосі́ння, на всіх вулицях крики: ой, ой! І покличуть хліборобів на жало́бу, і голосі́льниць, що вміють плачли́ві пісні,"},{"part":5,"stix":17,"order":17,"stix_n":17,"name":"am-5.17","book":"am","text":"і стане рида́ння по всіх виноградниках, бо Я перейду́ серед тебе, говорить Госпо́дь!"},{"part":5,"stix":18,"order":18,"stix_n":18,"name":"am-5.18","book":"am","text":"Горе тим, що жадають Госпо́днього дня, — на́що це вам день Госпо́дній? Він не світло, а те́мрява!"},{"part":5,"stix":19,"order":19,"stix_n":19,"name":"am-5.19","book":"am","text":"Це так, коли хто утікає від ле́ва, — і ведмі́дь спотика́є його! І він убігає до дому, і опе́рся своєю рукою об сті́ну, — аж гадю́ка кусає його..."},{"part":5,"stix":20,"order":20,"stix_n":20,"name":"am-5.20","book":"am","text":"Чи ж не є день Госпо́дній темно́та, а не світло, і хіба він не темний, і ся́йва немає у ньому?"},{"part":5,"stix":21,"order":21,"stix_n":21,"name":"am-5.21","book":"am","text":"Знена́видів Я, обри́див Собі ваші свята, і не нюхаю же́ртов ваших зборів."},{"part":5,"stix":22,"order":22,"stix_n":22,"name":"am-5.22","book":"am","text":"І коли принесе́те Мені цілопа́лення та хлібні же́ртви свої, Я Собі не вподо́баю їх, а на мирні жертви ваші із ситих барані́в — не погля́ну."},{"part":5,"stix":23,"order":23,"stix_n":23,"name":"am-5.23","book":"am","text":"Усунь же від Мене пісе́нь своїх гук, і не почую Я ро́коту гу́сел твоїх,"},{"part":5,"stix":24,"order":24,"stix_n":24,"name":"am-5.24","book":"am","text":"і хай тече́ правосу́ддя, немов та вода, а справедливість — як сильний поті́к!"},{"part":5,"stix":25,"order":25,"stix_n":25,"name":"am-5.25","book":"am","text":"Чи ж жертви та хлібні прино́си за тих сорок літ на пустині Мені ви прино́сили, доме Ізраїлів?"},{"part":5,"stix":26,"order":26,"stix_n":26,"name":"am-5.26","book":"am","text":"Ви ж носили Саккута, свойого царя, та Кевана, свої виобра́ження, зорю ваших богі́в, що собі пороби́ли."},{"part":5,"stix":27,"order":27,"stix_n":27,"name":"am-5.27","book":"am","text":"Тому́ Я вас вижену геть за Дама́ск, говорить Господь, що Бог Саваот Йому Йме́ння!"},{"part":6,"stix":1,"order":1,"stix_n":1,"name":"am-6.1","book":"am","text":"Горе безпе́чним на Сіоні, тим, хто наді́ється на самарійськую го́ру, тим шляхе́тним „першого з наро́дів“, до яких прибува́є Ізраїлів дім!"},{"part":6,"stix":2,"order":2,"stix_n":2,"name":"am-6.2","book":"am","text":"Перейді́ть до Калне́ та й побачте, і звідти підіть до Гама́ту великого, і зійді́ть до Ґату филисти́млян! Чи ліпші вони від цих царств? Чи їхня границя більша за вашу границю?"},{"part":6,"stix":3,"order":3,"stix_n":3,"name":"am-6.3","book":"am","text":"День нещастя вважаєте ви за далекий, а час насильства зближа́єте!"},{"part":6,"stix":4,"order":4,"stix_n":4,"name":"am-6.4","book":"am","text":"Ви виле́жуєтеся на ло́жах з слоно́вої кости і вива́люєтесь на постелях своїх, і їсте барані́в із отари та ситих теля́т із обо́ри."},{"part":6,"stix":5,"order":5,"stix_n":5,"name":"am-6.5","book":"am","text":"Під гу́сла співаєте ви, мов Давид, ви музичні знаря́ддя собі видумля́єте."},{"part":6,"stix":6,"order":6,"stix_n":6,"name":"am-6.6","book":"am","text":"Ви вино попива́єте ча́шами, і намащуєтесь добірною оливою, і над спусто́шенням Йо́сипа не вболіва́єте."},{"part":6,"stix":7,"order":7,"stix_n":7,"name":"am-6.7","book":"am","text":"Тому́ вони пі́дуть тепер на вигна́ння на чолі́ полоне́них, і перестане крик ви́пещених."},{"part":6,"stix":8,"order":8,"stix_n":8,"name":"am-6.8","book":"am","text":"Господь присягнув був Своєю душею, говорить Господь, Бог Савао́т: Пишно́тою Якова бриджу, і пала́ти його Я нена́виджу, і видам те місто та все, що є в ньо́му."},{"part":6,"stix":9,"order":9,"stix_n":9,"name":"am-6.9","book":"am","text":"І бу́де, якщо десять лю́да зоста́нуться в домі одно́му, то й вони повмирають."},{"part":6,"stix":10,"order":10,"stix_n":10,"name":"am-6.10","book":"am","text":"І його візьме родич та й спалить його, щоб ви́нести кості із дому, і скаже до того, хто буде в сере́дині дому: „Чи ще є хто з тобою?“ А той відповість: „Вже немає ніко́го!“ і скаже той: „Тихше, бо не згадується Йме́ння Господа!“"},{"part":6,"stix":11,"order":11,"stix_n":11,"name":"am-6.11","book":"am","text":"Бо Господь ось накаже, — і ворог розі́б'є великий той дім на відла́мки, а дім мали́й — на тріски́."},{"part":6,"stix":12,"order":12,"stix_n":12,"name":"am-6.12","book":"am","text":"Чи бігають коні по ске́лі? Чи хто виоре море худобою? Таж ви суд обернули на гіркість, а плід справедливости — на поли́н!"},{"part":6,"stix":13,"order":13,"stix_n":13,"name":"am-6.13","book":"am","text":"Ви марно́тою тішитеся та говорите: Хіба ж ми не власною силою набули́ собі роги?[5]"},{"part":6,"stix":14,"order":14,"stix_n":14,"name":"am-6.14","book":"am","text":"Бо ось Я поставлю наро́д проти вас, доме Ізраїлів, — каже Госпо́дь, Бог Савао́т, — і вони вас потиснуть ізвідти, де йдуть до Гама́ту, аж до степово́го пото́ку!"},{"part":7,"stix":1,"order":1,"stix_n":1,"name":"am-7.1","book":"am","text":"Господь Бог учинив, що я бачив таке: Ось Він утворив сарану́, коли почала вироста́ти ота́ва, — і ось ота́ва як по сіноко́сі царсько́му!"},{"part":7,"stix":2,"order":2,"stix_n":2,"name":"am-7.2","book":"am","text":"І сталось, як вона вже поже́рла траву на землі, я сказав: Господи, Боже, прости́! Як же Яків устояти може, бо такий він мали́й?"},{"part":7,"stix":3,"order":3,"stix_n":3,"name":"am-7.3","book":"am","text":"І Господь пожалів був про те. „Не станеться це“, промовив Госпо́дь."},{"part":7,"stix":4,"order":4,"stix_n":4,"name":"am-7.4","book":"am","text":"Господь Бог учинив, що я бачив таке: Ось Господь Бог покликав судитись огнем, і поже́р той велику безо́дню, і ча́стку пожер."},{"part":7,"stix":5,"order":5,"stix_n":5,"name":"am-7.5","book":"am","text":"І сказав я: О, Господи, Боже, спини́! Як же Яків усто́яти може, бо такий він мали́й?"},{"part":7,"stix":6,"order":6,"stix_n":6,"name":"am-7.6","book":"am","text":"І Господь пожалів був про те. „Не ста́неться й це!“ сказав Господь Бог!"},{"part":7,"stix":7,"order":7,"stix_n":7,"name":"am-7.7","book":"am","text":"І Він знов учинив, що я бачив таке: Ось на мурі стрімко́му стоїть Господь Бог, а в руці Його висо́к."},{"part":7,"stix":8,"order":8,"stix_n":8,"name":"am-7.8","book":"am","text":"І про́мовив до мене Господь: „Що ти бачиш, Амо́се?“ А я відказав: „Виска́“. І промовив Господь: „Ось Я цього виска́ покладу посеред народу Мого, Ізраїля, — уже більше йому не прощу́!"},{"part":7,"stix":9,"order":9,"stix_n":9,"name":"am-7.9","book":"am","text":"І спустоші́ють жерто́вні підгі́рки Ісакові, і поруйно́вані будуть святині Ізраїлеві, і Я ста́ну з мечем на дім Єровоамів“."},{"part":7,"stix":10,"order":10,"stix_n":10,"name":"am-7.10","book":"am","text":"І послав Амація, священик Бет-Елу, до Єровоама, царя Ізраїлевого, кажучи: „Амо́с змо́влюється на тебе серед Ізраїлевого дому, — не може земля змістити всіх його слів!"},{"part":7,"stix":11,"order":11,"stix_n":11,"name":"am-7.11","book":"am","text":"Бо так говорить Амос: Євровоам помре від меча, а Ізраїль конче пі́де на вигна́ння з своєї землі!“"},{"part":7,"stix":12,"order":12,"stix_n":12,"name":"am-7.12","book":"am","text":"І сказав Амація до Амоса: „Яснови́дче, іди, утікай собі до Юдиного кра́ю, і їж там хліб, і там пророкуй."},{"part":7,"stix":13,"order":13,"stix_n":13,"name":"am-7.13","book":"am","text":"А в Бет-Елі вже більше не будеш пророкува́ти, бо він святиня царя та дім царства“."},{"part":7,"stix":14,"order":14,"stix_n":14,"name":"am-7.14","book":"am","text":"І відповів Амос і сказав до Амації: „Я не пророк, і не син я пророків, — я пастух та обро́блювач диких фіґо́вниць."},{"part":7,"stix":15,"order":15,"stix_n":15,"name":"am-7.15","book":"am","text":"І взяв мене Госпо́дь від отари, і промовив до мене Госпо́дь: Іди, пророкуй Моєму наро́дові Ізраїлеві!"},{"part":7,"stix":16,"order":16,"stix_n":16,"name":"am-7.16","book":"am","text":"А тепер послухай Господнього слова: Ти кажеш: Не будеш пророкува́ти на Ізраїля, і не будеш пропові́дувати на Ісаків дім."},{"part":7,"stix":17,"order":17,"stix_n":17,"name":"am-7.17","book":"am","text":"Тому так промовляє Господь: Твоя жінка в місті буде блудли́ва, і сини твої та до́чки твої попа́дають від меча, а земля твоя буде поді́лена шнуром, і ти помреш на нечистій землі, а Ізраїль конче пі́де на вигна́ння з своєї землі!“"},{"part":8,"stix":1,"order":1,"stix_n":1,"name":"am-8.1","book":"am","text":"Господь Бог учинив, що я бачив таке: Ось кіш доспі́лих плоді́в."},{"part":8,"stix":2,"order":2,"stix_n":2,"name":"am-8.2","book":"am","text":"І сказав Він: „Що́ бачиш, Амо́се?“ А я відказав: „Кіш доспілих плоді́в“. І промовив до мене Господь: „Доспі́в кінець Моє́му наро́дові Ізраїлеві, — уже більше йому не прощу́!"},{"part":8,"stix":3,"order":3,"stix_n":3,"name":"am-8.3","book":"am","text":"І обе́рнуться пісні в пала́тах на зойк того дня, — говорить Господь Бог: буде тру́пів багато, — бо во́рог на кожному місці наки́дає їх!"},{"part":8,"stix":4,"order":4,"stix_n":4,"name":"am-8.4","book":"am","text":"Послухайте це, ви, що то́пчете бідного, і що пра́гнете ви́нищити всіх убогих з землі,"},{"part":8,"stix":5,"order":5,"stix_n":5,"name":"am-8.5","book":"am","text":"кажучи: Коли то мине новомі́сяччя, — щоб нам збіжжя прода́ти? і субота, — щоб нам відчини́ти збіже́ві комо́ри! Щоб зменши́ти ефу́, і щоб ше́кля побі́льшити, і щоб викривля́ти обманну вагу́,"},{"part":8,"stix":6,"order":6,"stix_n":6,"name":"am-8.6","book":"am","text":"щоб купува́ти за срі́бло нужде́нних, а вбогого за взуття́, і попро́дати по́слід збіже́вий?"},{"part":8,"stix":7,"order":7,"stix_n":7,"name":"am-8.7","book":"am","text":"Госпо́дь присягнув славою Якова: Не забуду ніко́ли усіх їхніх вчинків!"},{"part":8,"stix":8,"order":8,"stix_n":8,"name":"am-8.8","book":"am","text":"Чи не затрясе́ться від цього земля, і всі мешка́нці її не впадуть у жало́бу? Вся вона захвилю́ється, мов та Ріка́,[6] і бурхливо попли́не й обни́зиться знов, немов рі́чка Єгипту."},{"part":8,"stix":9,"order":9,"stix_n":9,"name":"am-8.9","book":"am","text":"І станеться в день той, — говорить Господь Бог, — і вчиню́ захід сонця опі́вдні, і для землі серед світлого дня воно сте́мніє."},{"part":8,"stix":10,"order":10,"stix_n":10,"name":"am-8.10","book":"am","text":"І оберну́ ваші свята в жало́бу, а всі ваші пісні́ — в голосі́ння, і на всі сте́гна спрова́джу вере́ту, а на всякую го́лову ли́сину, і вчиню́ це, немов та жало́ба по одинако́ві, кінець же отого, — немов гірки́й день!"},{"part":8,"stix":11,"order":11,"stix_n":11,"name":"am-8.11","book":"am","text":"Ось дні настаю́ть, — говорить Господь Бог, — і голод пошлю Я на землю, — не голод на хліб, і не спра́гу на во́ду, але спрагу почути Господні слова́!"},{"part":8,"stix":12,"order":12,"stix_n":12,"name":"am-8.12","book":"am","text":"І бу́дуть ходити від моря до моря, і з пі́вночі до сходу блука́тимуть, щоб знайти слово Господа, — та не зна́йдуть його́!"},{"part":8,"stix":13,"order":13,"stix_n":13,"name":"am-8.13","book":"am","text":"Того дня будуть мліти від спра́ги вродли́ві дівчата та хлопці,"},{"part":8,"stix":14,"order":14,"stix_n":14,"name":"am-8.14","book":"am","text":"що кляну́ться гріхом самарі́йським та кажуть: Як живий твій Бог, Дане, і як жива дорога до Беер-Шеви! Та вони всі попа́дають, і більше не встануть"},{"part":9,"stix":1,"order":1,"stix_n":1,"name":"am-9.1","book":"am","text":"Я бачив Господа, що стояв над же́ртівником, і Він сказав: Удар но по ма́ковиці цих воріт, щоб затрясли́ся поро́ги, і порозбивай їх на всіх їхніх го́ловах, а їхній останок заб'ю́ Я мечем. Не втече їм втіка́ч, і гоне́ць не врятується в них!"},{"part":9,"stix":2,"order":2,"stix_n":2,"name":"am-9.2","book":"am","text":"Якщо б закопа́лись вони до шео́лу, то й звідти рука Моя їх забере́, і якщо б підняли́ся на небо, то й звідти їх ски́ну!"},{"part":9,"stix":3,"order":3,"stix_n":3,"name":"am-9.3","book":"am","text":"А якщо б похова́лись вони на верхови́ні Карме́лу, — звідти ви́шукаю й заберу́ їх, а якщо на дні моря вони похова́ються з-перед очей Моїх, то й там Я гадюці звелю́, — і вона їх покуса́є!"},{"part":9,"stix":4,"order":4,"stix_n":4,"name":"am-9.4","book":"am","text":"А якщо вони пі́дуть в поло́н перед своїми ворогами, то й там накажу́ Я мече́ві — і він їх повбиває, і на них Я зверну́ Своє око на зле, а не на добре."},{"part":9,"stix":5,"order":5,"stix_n":5,"name":"am-9.5","book":"am","text":"Бо коли Господь Бог Савао́т доторкне́ться землі, то розта́не вона, і в жало́бу впаду́ть всі мешка́нці її. І вся вона вийде, немов та Ріка́, і мов рі́чка Єгипту обни́зиться."},{"part":9,"stix":6,"order":6,"stix_n":6,"name":"am-9.6","book":"am","text":"Він будує на небі черто́ги Свої, а Свій небозвід закла́в над землею, воду мо́рську Він кличе, і виливає її на пове́рхню землі, — Госпо́дь Йому Йме́ння!"},{"part":9,"stix":7,"order":7,"stix_n":7,"name":"am-9.7","book":"am","text":"Хіба ж ви, Ізраїлеві сини, Мені не такі, як сини етіо́плян? говорить Господь. Хіба ж не Ізраїля вивів Я з кра́ю єгипетського, а филисти́млян з Кафто́ру, а Ара́ма із Кі́ру?"},{"part":9,"stix":8,"order":8,"stix_n":8,"name":"am-9.8","book":"am","text":"Ось очі Господа Бога на грішне це царство, — і з пове́рхні землі його вигублю, та вигу́блюючи, не погублю́ дому Якового, говорить Господь."},{"part":9,"stix":9,"order":9,"stix_n":9,"name":"am-9.9","book":"am","text":"Бо ось Я звелів, і серед наро́дів усіх пересі́ю Ізраїлів дім, як пересіва́ється ре́шетом, — і жодне зере́нце на землю не ви́паде!"},{"part":9,"stix":10,"order":10,"stix_n":10,"name":"am-9.10","book":"am","text":"Упаду́ть усі грішні наро́ду Мого від меча, що говорять: Не дося́гне до нас і не стріне оце́ нас нещастя!"},{"part":9,"stix":11,"order":11,"stix_n":11,"name":"am-9.11","book":"am","text":"Того дня Я поставлю упа́лу Давидову ски́нію і проло́ми в ній загороджу́, і поставлю руїни його́, і відбудую його́, як за днів старода́вніх,"},{"part":9,"stix":12,"order":12,"stix_n":12,"name":"am-9.12","book":"am","text":"щоб решту Едо́му посіли вони, і всі ті наро́ди, що в них кли́калося Моє Йме́ння, говорить Господь, Який чинить оце."},{"part":9,"stix":13,"order":13,"stix_n":13,"name":"am-9.13","book":"am","text":"Ось дні настають, говорить Господь, і ора́ч із женце́м зустрі́неться, а топта́ч винограду — із сіяче́м, і го́ри закра́пають виногра́довим соком, а всі взгі́р'я добром потечу́ть."},{"part":9,"stix":14,"order":14,"stix_n":14,"name":"am-9.14","book":"am","text":"І долю наро́ду Свого, Ізра́їля, Я поверну́, і побудую міста́ попусто́шені, і ося́дуть вони, і заса́дять вони виноградники, й питимуть їхнє вино, і порозво́дять садки́, і будуть їсти їхній о́воч."},{"part":9,"stix":15,"order":15,"stix_n":15,"name":"am-9.15","book":"am","text":"І Я посаджу́ їх на їхній землі, і не бу́дуть їх більш виривати з своєї землі, яку Я їм дав, говорить Госпо́дь, Бог твій!“"}]