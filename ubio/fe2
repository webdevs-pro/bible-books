[{"part":1,"stix":1,"order":1,"stix_n":1,"name":"fe2-1.1","book":"fe2","text":"Павло, і Силуа́н, і Тимофій до Солунської Церкви в нашім Бозі Отці й Господі Ісусі Христі:"},{"part":1,"stix":2,"order":2,"stix_n":2,"name":"fe2-1.2","book":"fe2","text":"благода́ть вам і мир від Бога Отця й Господа Ісуса Христа!"},{"part":1,"stix":3,"order":3,"stix_n":3,"name":"fe2-1.3","book":"fe2","text":"Ми за́вжди повинні подяку складати за вас Богові, бра́ття, як і годи́ться, бо сильно росте віра ваша, і примно́жується любов кожного з усіх вас один до о́дного."},{"part":1,"stix":4,"order":4,"stix_n":4,"name":"fe2-1.4","book":"fe2","text":"Так що ми самі хва́лимось вами по Божих Церквах за ваші стражда́ння та віру в усіх переслі́дуваннях ваших та в у́тисках, що їх переносите ви."},{"part":1,"stix":5,"order":5,"stix_n":5,"name":"fe2-1.5","book":"fe2","text":"А це доказ праведного Божого су́ду, щоб стали ви гідні Божого Царства, що за нього й страждаєте ви!"},{"part":1,"stix":6,"order":6,"stix_n":6,"name":"fe2-1.6","book":"fe2","text":"Бо то справедливе в Бога — віддати утиском тим, хто вас утискає,"},{"part":1,"stix":7,"order":7,"stix_n":7,"name":"fe2-1.7","book":"fe2","text":"а вам, хто утиски терпить, відпочи́нок із нами, коли з'я́виться з неба Господь Ісус з а́нголами сили Своєї, —"},{"part":1,"stix":8,"order":8,"stix_n":8,"name":"fe2-1.8","book":"fe2","text":"„в огні полум'я́ному, що даватиме помсту на тих, хто Бога не знає, і не слухає“ Єва́нгелії Господа нашого Ісуса."},{"part":1,"stix":9,"order":9,"stix_n":9,"name":"fe2-1.9","book":"fe2","text":"Вони кару при́ймуть, — вічну поги́біль від лиця Господнього та від слави поту́ги Його,"},{"part":1,"stix":10,"order":10,"stix_n":10,"name":"fe2-1.10","book":"fe2","text":"як Він при́йде того дня просла́витися в Своїх святих, і стати дивним у всіх віруючих, бо сві́дчення наше знайшло віру між вами."},{"part":1,"stix":11,"order":11,"stix_n":11,"name":"fe2-1.11","book":"fe2","text":"За це ми й молимось за́вжди за вас, щоб наш Бог учинив вас гідними покли́кання, і міццю напо́внив усю добру волю до́брости й ді́ло віри,"},{"part":1,"stix":12,"order":12,"stix_n":12,"name":"fe2-1.12","book":"fe2","text":"щоб просла́вилося Ім'я́ Господа нашого Ісуса в вас, а ви в Ньому, за благода́ттю Бога нашого й Господа Ісуса Христа."},{"part":2,"stix":1,"order":1,"stix_n":1,"name":"fe2-2.1","book":"fe2","text":"Благаємо ж, бра́ття, ми вас, щодо прихо́ду Господа нашого Ісуса Христа й нашого згрома́дження до Нього,"},{"part":2,"stix":2,"order":2,"stix_n":2,"name":"fe2-2.2","book":"fe2","text":"щоб ви не хвилювалися зараз умом та не жахались ані через духа, ані через слово, ані через листа, що він ніби від нас, — ніби вже настав день Господній."},{"part":2,"stix":3,"order":3,"stix_n":3,"name":"fe2-2.3","book":"fe2","text":"Хай ніхто жодним способом вас не зведе́! Бо той день не настане, аж перше при́йде відсту́плення, і ви́явиться беззако́нник, призна́чений на погибіль,"},{"part":2,"stix":4,"order":4,"stix_n":4,"name":"fe2-2.4","book":"fe2","text":"що противиться та несеться над усе, зване Богом чи свя́тощами, так що в Божому храмі він сяде, як Бог, і за Бога себе видаватиме."},{"part":2,"stix":5,"order":5,"stix_n":5,"name":"fe2-2.5","book":"fe2","text":"Чи ви не пам'ятаєте, як, ще в вас живши, я це вам говорив?"},{"part":2,"stix":6,"order":6,"stix_n":6,"name":"fe2-2.6","book":"fe2","text":"І тепер ви знаєте, що́ саме не допускає з'явитись йому своєчасно."},{"part":2,"stix":7,"order":7,"stix_n":7,"name":"fe2-2.7","book":"fe2","text":"Бо вже діється таємни́ця беззако́ння; тільки Той, Хто трима́є тепер, буде тримати, аж поки не бу́де усу́нений Він із сере́дини."},{"part":2,"stix":8,"order":8,"stix_n":8,"name":"fe2-2.8","book":"fe2","text":"І тоді то з'явиться той беззаконник, що його Госпо́дь Ісус заб'є Духом уст Своїх і знищить з'я́вленням прихо́ду Свого."},{"part":2,"stix":9,"order":9,"stix_n":9,"name":"fe2-2.9","book":"fe2","text":"Його прихід — за чином сатани — буде з усякою силою й зна́ками та з неправдивими чу́дами,"},{"part":2,"stix":10,"order":10,"stix_n":10,"name":"fe2-2.10","book":"fe2","text":"і з усякою обманою неправди між тими, хто гине, бо любови правди вони не прийняли́, щоб їм спастися."},{"part":2,"stix":11,"order":11,"stix_n":11,"name":"fe2-2.11","book":"fe2","text":"І за це Бог пошле їм дію обмани, щоб у неправду повірили,"},{"part":2,"stix":12,"order":12,"stix_n":12,"name":"fe2-2.12","book":"fe2","text":"щоб стали засу́джені всі, хто не вірив у правду, але полюбив неправедність."},{"part":2,"stix":13,"order":13,"stix_n":13,"name":"fe2-2.13","book":"fe2","text":"А ми за́вжди повинні дякувати Богові за вас, улю́блені Господом бра́ття, що Бог вибрав вас споча́тку на спасі́ння освя́ченням Духа та вірою в правду,"},{"part":2,"stix":14,"order":14,"stix_n":14,"name":"fe2-2.14","book":"fe2","text":"до чого покликав Він вас через нашу Єва́нгелію, щоб отримати славу Господа нашого Ісуса Христа."},{"part":2,"stix":15,"order":15,"stix_n":15,"name":"fe2-2.15","book":"fe2","text":"Отже, бра́ття, стійте й тримайтеся переда́нь, яких ви навчились чи то словом, чи нашим посла́нням."},{"part":2,"stix":16,"order":16,"stix_n":16,"name":"fe2-2.16","book":"fe2","text":"Сам же Госпо́дь наш Ісус Христос і Бог Отець наш, що нас полюбив і дав у благода́ті вічну потіху та добру надію, —"},{"part":2,"stix":17,"order":17,"stix_n":17,"name":"fe2-2.17","book":"fe2","text":"нехай ваші серця Він поті́шить, і нехай Він зміцнить вас у всякому доброму ділі та в слові!"},{"part":3,"stix":1,"order":1,"stix_n":1,"name":"fe2-3.1","book":"fe2","text":"Наостанку, моліться, бра́ття, за нас, щоб ши́рилось Слово Господнє та сла́вилось, як і в вас,"},{"part":3,"stix":2,"order":2,"stix_n":2,"name":"fe2-3.2","book":"fe2","text":"і щоб ми ви́зволилися від злих та лукавих людей, бо віра — не в усіх."},{"part":3,"stix":3,"order":3,"stix_n":3,"name":"fe2-3.3","book":"fe2","text":"І вірний Господь, що зміцнить вас і збереже від лукавого."},{"part":3,"stix":4,"order":4,"stix_n":4,"name":"fe2-3.4","book":"fe2","text":"А про вас покладаємо надію на Господа, що й чините ви, і чинити бу́дете те, що наказуємо вам."},{"part":3,"stix":5,"order":5,"stix_n":5,"name":"fe2-3.5","book":"fe2","text":"Госпо́дь же нехай серця ваші спряму́є на Божу любов та терпеливість Христову!"},{"part":3,"stix":6,"order":6,"stix_n":6,"name":"fe2-3.6","book":"fe2","text":"А ми вам наказуємо, браття, Ім'я́м Господа Ісуса Христа, щоб ви цура́лися кожного брата, що живе по-леда́чому, а не за переда́нням, яке прийняли́ ви від нас."},{"part":3,"stix":7,"order":7,"stix_n":7,"name":"fe2-3.7","book":"fe2","text":"Самі бо ви знаєте, як належить наслідувати нас. Бо ми поміж вами не си́дні справля́ли,"},{"part":3,"stix":8,"order":8,"stix_n":8,"name":"fe2-3.8","book":"fe2","text":"і хліба не їли ні в ко́го даремно, але в перевто́мі й напру́женні день і ніч працювали, щоб не бути ніко́му із вас тягаре́м,"},{"part":3,"stix":9,"order":9,"stix_n":9,"name":"fe2-3.9","book":"fe2","text":"не тому́, щоб ми вла́ди не мали, але щоб себе за взірця́ дати вам, щоб нас ви наслідували."},{"part":3,"stix":10,"order":10,"stix_n":10,"name":"fe2-3.10","book":"fe2","text":"Бо коли ми в вас перебува́ли, то це вам наказували, що як хто працювати не хоче, — нехай той не їсть!"},{"part":3,"stix":11,"order":11,"stix_n":11,"name":"fe2-3.11","book":"fe2","text":"Бо ми чуємо, що дехто між вами живуть по-леда́чому, — нічого не роблять, а тільки вдають, ніби роблять."},{"part":3,"stix":12,"order":12,"stix_n":12,"name":"fe2-3.12","book":"fe2","text":"Таким ми наказуємо та благаємо Господом нашим Ісусом Христом, щоб мо́вчки вони працювали та власний хліб їли."},{"part":3,"stix":13,"order":13,"stix_n":13,"name":"fe2-3.13","book":"fe2","text":"А ви, бра́ття, не вто́млюйтеся, коли чините добре.[1]"},{"part":3,"stix":14,"order":14,"stix_n":14,"name":"fe2-3.14","book":"fe2","text":"Коли ж хто не послухає нашого слова через цього листа, заува́жте того, і не майте з ним зносин, щоб він був посоромлений."},{"part":3,"stix":15,"order":15,"stix_n":15,"name":"fe2-3.15","book":"fe2","text":"Та не майте його за неприятеля, а навчайте, як брата."},{"part":3,"stix":16,"order":16,"stix_n":16,"name":"fe2-3.16","book":"fe2","text":"А Сам Госпо́дь миру нехай за́вжди дасть вам мир усяким способом. Госпо́дь з вами всіма́!"},{"part":3,"stix":17,"order":17,"stix_n":17,"name":"fe2-3.17","book":"fe2","text":"Привіт вам моєю рукою Павловою, — це править за знака в усякім листі. Так пишу́ я."},{"part":3,"stix":18,"order":18,"stix_n":18,"name":"fe2-3.18","book":"fe2","text":"Благодать Господа нашого Ісуса Христа нехай буде з вами всіма́! Амі́нь."}]