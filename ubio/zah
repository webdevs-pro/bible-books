[{"part":1,"stix":1,"order":1,"stix_n":1,"name":"zah-1.1","book":"zah","text":"Восьмого місяця другого року Да́рія було́ Господнє слово до пророка Заха́рія,[1] сина Берехії, сина Іддового, таке:"},{"part":1,"stix":2,"order":2,"stix_n":2,"name":"zah-1.2","book":"zah","text":"„Розгні́вався Господь на батьків ваших палю́чим гнівом."},{"part":1,"stix":3,"order":3,"stix_n":3,"name":"zah-1.3","book":"zah","text":"І скажи їм: Так говорить Госпо́дь Савао́т: Верні́ться до Мене, — говорить Господь Саваот, — і верну́ся до вас, говорить Господь Саваот."},{"part":1,"stix":4,"order":4,"stix_n":4,"name":"zah-1.4","book":"zah","text":"Не будьте, як ваші батьки́, що до них кли́кали стародавні пророки, говорячи: Так говорить Господь Саваот: Верніться з доріг ваших злих і з чи́нів ваших лихих! Та не слуха́ли ви й не прислуха́лись до Мене, говорить Господь."},{"part":1,"stix":5,"order":5,"stix_n":5,"name":"zah-1.5","book":"zah","text":"Де вони, батьки ваші? А пророки — чи ж наві́ки живуть?"},{"part":1,"stix":6,"order":6,"stix_n":6,"name":"zah-1.6","book":"zah","text":"Та слова́ Мої й постано́ви Мої, що Я наказа́в рабам Моїм пророкам, чи ж не досягли́ вони до ваших батькі́в? І вернулись вони та й сказали: Як заду́мав Господь Саваот зробити нам за нашими дорогами й за нашими чинами, так зробив Він із нами“."},{"part":1,"stix":7,"order":7,"stix_n":7,"name":"zah-1.7","book":"zah","text":"Двадцятого й четвертого дня, одина́дцятого місяця, — це місяць шеват, — за другого року Да́рія було слово Господнє до пророка Заха́рія, сина Берехії сина Іддового, таке:"},{"part":1,"stix":8,"order":8,"stix_n":8,"name":"zah-1.8","book":"zah","text":"„Бачив я цієї но́чі, аж ось на черво́ному коні їде муж, і він стоїть між ми́ртами, що в глибині, а за ним ко́ні черво́ні, руді́ та білі."},{"part":1,"stix":9,"order":9,"stix_n":9,"name":"zah-1.9","book":"zah","text":"І сказав я: „Що́ це, мій пане?“ І відказав мені той ангол, що говорив зо мною: „Я тобі покажу́, що́ це таке“."},{"part":1,"stix":10,"order":10,"stix_n":10,"name":"zah-1.10","book":"zah","text":"І відповів той муж, що стояв між ми́ртами, та й сказав: „Це ті, що Господь їх послав обійти́ землю“."},{"part":1,"stix":11,"order":11,"stix_n":11,"name":"zah-1.11","book":"zah","text":"І відповіли́ вони Господньому анголові, що стояв між ми́ртами, та й сказали: „Перейшли ми землю, і ось уся земля сидить спокі́йно“."},{"part":1,"stix":12,"order":12,"stix_n":12,"name":"zah-1.12","book":"zah","text":"І відповів ангол Господній та й сказав: „Го́споди Савао́те, аж до́ки Ти не змилосе́рдишся над Єрусалимом та над Юдиними міста́ми, на які Ти гніваєшся оце сімдеся́т літ?“"},{"part":1,"stix":13,"order":13,"stix_n":13,"name":"zah-1.13","book":"zah","text":"І відповів Господь анголові, що говорив зо мною, слова́ добрі, слова́ вті́шливі."},{"part":1,"stix":14,"order":14,"stix_n":14,"name":"zah-1.14","book":"zah","text":"І сказав до мене той ангол, що говорив зо мною: „Клич, говорячи: Так говорить Господь Саваот: Піклуюся Я про Єрусалим та про Сіон великим піклува́нням."},{"part":1,"stix":15,"order":15,"stix_n":15,"name":"zah-1.15","book":"zah","text":"І гнівом великим Я гніваюся на ті спокі́йні наро́ди, на яких Я мало гнівався, а вони допомогли́ злому."},{"part":1,"stix":16,"order":16,"stix_n":16,"name":"zah-1.16","book":"zah","text":"Тому так промовляє Господь: Вернуся Я до Єрусалиму з милосердям, храм Мій буде збудо́ваний у ньому, — говорить Госпо́дь Савао́т, — а мірни́чий шнур буде розтя́гнений над Єрусалимом."},{"part":1,"stix":17,"order":17,"stix_n":17,"name":"zah-1.17","book":"zah","text":"Ще клич та й скажи: Так говорить Господь Саваот: Знов добром перепо́вняться міста́ Мої, і Господь ще поті́шить Сіона, і ще ви́бере Єрусалима!“"},{"part":2,"stix":1,"order":1,"stix_n":1,"name":"zah-2.1","book":"zah","text":"І звів я очі свої, та й побачив, аж ось чотири ро́ги."},{"part":2,"stix":2,"order":2,"stix_n":2,"name":"zah-2.2","book":"zah","text":"І запита́в я ангола, що говорив зо мною: „Що́ це?“ А він відказав мені: „Це ті ро́ги, що розпоро́шили Юду й Ізраїля та Єрусалим“."},{"part":2,"stix":3,"order":3,"stix_n":3,"name":"zah-2.3","book":"zah","text":"І Господь показав мені чотирьох майстрів."},{"part":2,"stix":4,"order":4,"stix_n":4,"name":"zah-2.4","book":"zah","text":"І запитав я: „Що́ вони приходять зробити?“ А Він відказав, говорячи: „Це ті ро́ги, що розпоро́шили Юду, так що ніхто не підвів голови́. А ці прийшли́ настраши́ти їх, щоб скинути ро́ги тих наро́дів, що підносять ро́га проти Юдиного кра́ю, щоб його розпоро́шити“."},{"part":2,"stix":5,"order":5,"stix_n":5,"name":"zah-2.5","book":"zah","text":"І звів я очі свої та й побачив, аж ось муж, а в його руці мірни́чий шнур."},{"part":2,"stix":6,"order":6,"stix_n":6,"name":"zah-2.6","book":"zah","text":"І сказав я: „Куди ти йдеш?“ А він відказав мені: „Щоб змі́ряти Єрусалим, щоб побачити, яка ширина́ його та яка довжина́ його“."},{"part":2,"stix":7,"order":7,"stix_n":7,"name":"zah-2.7","book":"zah","text":"Аж ось ангол, що говорив зо мною, виходить, а навпроти нього виходить Ангол інший."},{"part":2,"stix":8,"order":8,"stix_n":8,"name":"zah-2.8","book":"zah","text":"І сказав він до нього: „Біжи, говори цьому юнако́ві, кажучи: Невкрі́плений буде Єрусалим через многість людей та худоби в сере́дині його."},{"part":2,"stix":9,"order":9,"stix_n":9,"name":"zah-2.9","book":"zah","text":"А Я стану для нього, — говорить Господь, — огняни́м муром навко́ло, і стану славою в сере́дині його."},{"part":2,"stix":10,"order":10,"stix_n":10,"name":"zah-2.10","book":"zah","text":"„Горе, горе, — втікайте з північного кра́ю, — говорить Госпо́дь, — бо на чотири небесні вітри́ розпоро́шу Я вас, промовляє Господь."},{"part":2,"stix":11,"order":11,"stix_n":11,"name":"zah-2.11","book":"zah","text":"Горе, — втікай до Сіону, мешка́нко дочки́ Вавило́ну!"},{"part":2,"stix":12,"order":12,"stix_n":12,"name":"zah-2.12","book":"zah","text":"Бо так промовляє Госпо́дь Савао́т: Для слави послав Він мене до наро́дів, що вас грабува́ли, бо хто вас дото́ркується, той дото́ркується до зірця́ Його ока."},{"part":2,"stix":13,"order":13,"stix_n":13,"name":"zah-2.13","book":"zah","text":"Бо ось тільки махну́ Я своєю рукою на них, — і для їхніх рабів вони здо́биччю стануть, і пізнаєте ви, що Господь Саваот мене вислав."},{"part":2,"stix":14,"order":14,"stix_n":14,"name":"zah-2.14","book":"zah","text":"Співай же та ті́шся, о до́чко Сіону, бо ось Я прихо́джу та перебува́тиму посеред те́бе, говорить Госпо́дь!"},{"part":2,"stix":15,"order":15,"stix_n":15,"name":"zah-2.15","book":"zah","text":"І дня то́го прилу́чаться люди числе́нні до Господа, „і стануть наро́дом Мені, а Я перебува́тиму посеред те́бе“, і довідаєшся, що Господь Саваот мене вислав до тебе."},{"part":2,"stix":16,"order":16,"stix_n":16,"name":"zah-2.16","book":"zah","text":"І Юду, спа́док Свій, пося́де Господь на святій землі, і вибере Єрусалима Він ще!"},{"part":2,"stix":17,"order":17,"stix_n":17,"name":"zah-2.17","book":"zah","text":"Замовчи ж, всяке тіло, перед Господнім лицем, бо Він пробуди́вся з мешка́ння святого Свого́!“"},{"part":3,"stix":1,"order":1,"stix_n":1,"name":"zah-3.1","book":"zah","text":"І показав Він мені Ісуса, великого священика, що стояв перед лицем Господнього ангола, а сатана́ стояв по прави́ці його, щоб противитися йому."},{"part":3,"stix":2,"order":2,"stix_n":2,"name":"zah-3.2","book":"zah","text":"І сказав Господь сатані: „Господь буде карта́ти тебе, сатано́, і буде карта́ти тебе Господь, Який вибрав Собі Єрусалима! Чи ж він не голове́шка, що вцілі́ла від огню?“"},{"part":3,"stix":3,"order":3,"stix_n":3,"name":"zah-3.3","book":"zah","text":"А Ісус одя́гнений був у брудну́ одежу, і стояв перед лицем ангола."},{"part":3,"stix":4,"order":4,"stix_n":4,"name":"zah-3.4","book":"zah","text":"І він заговорив та й сказав до тих, що стояли перед його лицем, говорячи: „Здійміть з нього цю брудну́ оде́жу!“ І сказав він йому: „Я зняв з те́бе провину твою, і зодягну́ тебе в шати кошто́вні“."},{"part":3,"stix":5,"order":5,"stix_n":5,"name":"zah-3.5","book":"zah","text":"І він сказав: „Нехай покладуть чистого заво́я на його го́лову!“ І поклали чистого заво́я на його го́лову, і зодягли́ його в шати, а ангол Господній стояв."},{"part":3,"stix":6,"order":6,"stix_n":6,"name":"zah-3.6","book":"zah","text":"І осві́дчив ангол Господній Ісусові, промовля́ючи:"},{"part":3,"stix":7,"order":7,"stix_n":7,"name":"zah-3.7","book":"zah","text":"Так говорить Госпо́дь Савао́т: Якщо ти бу́деш ходити Моїми доро́гами, і якщо стерегти́меш сторо́жу Мою, тоді й ти будеш судити Мій дім, і також будеш стерегти́ Мої подві́р'я, і дам тобі ходити поміж тими, що стоять тут."},{"part":3,"stix":8,"order":8,"stix_n":8,"name":"zah-3.8","book":"zah","text":"Послухай но, Ісусе, великий священику, ти та ближні твої, що сидять перед тобою, бо вони му́жі знаме́нні, бо ось Я приведу́ Свого раба Пагінця́.[2]"},{"part":3,"stix":9,"order":9,"stix_n":9,"name":"zah-3.9","book":"zah","text":"Бо оце той камінь, що його Я поклав перед Ісусом. На одному камені сім оче́й. Ось Я ви́різблю на ньому різьбу́ його, — говорить Господь Саваот, — і відкину вину цієї землі за один день."},{"part":3,"stix":10,"order":10,"stix_n":10,"name":"zah-3.10","book":"zah","text":"Того дня, — говорить Господь Саваот, — ви будете кликати один о́дного під виноград і під фіґове дерево“."},{"part":4,"stix":1,"order":1,"stix_n":1,"name":"zah-4.1","book":"zah","text":"І вернувся той ангол, що говорив зо мною, і збудив мене, як чоловіка, якого будять зо́ сну його́."},{"part":4,"stix":2,"order":2,"stix_n":2,"name":"zah-4.2","book":"zah","text":"І сказав він до мене: „Що́ ти бачиш?“ А я відказав: „Бачу я, — ось світи́льник, увесь із золота, і ча́ша на верху́ його, і сім лямпад його на ньому, і по сім ру́рочок для лямпад, що на верху його."},{"part":4,"stix":3,"order":3,"stix_n":3,"name":"zah-4.3","book":"zah","text":"І дві оли́вки на ньому, — одна з прави́ці чаші, а одна на ліви́ці її“."},{"part":4,"stix":4,"order":4,"stix_n":4,"name":"zah-4.4","book":"zah","text":"І говорив я й сказав до ангола, що говорив зо мною, кажучи: „Що́ це, мій пане?“"},{"part":4,"stix":5,"order":5,"stix_n":5,"name":"zah-4.5","book":"zah","text":"І відповів ангол, що говорив зо мною, та й сказав мені: „Чи ж ти не знаєш, що це таке?“ А я відказав: „Ні, пане!“"},{"part":4,"stix":6,"order":6,"stix_n":6,"name":"zah-4.6","book":"zah","text":"І відповів він, і сказав мені, говорячи: „Оце таке Господнє слово до Зорова́веля: Не силою й не міццю, але тільки Моїм Духом, говорить Господь Саваот."},{"part":4,"stix":7,"order":7,"stix_n":7,"name":"zah-4.7","book":"zah","text":"Хто́ ти, го́ро велика? Перед Зорова́велем ти станеш рівни́ною. І він винесе нарі́жного каменя при криках: Милість, милість йому́!“"},{"part":4,"stix":8,"order":8,"stix_n":8,"name":"zah-4.8","book":"zah","text":"І було мені слово Господнє таке:"},{"part":4,"stix":9,"order":9,"stix_n":9,"name":"zah-4.9","book":"zah","text":"„Зорова́велеві ру́ки заклали цей дім, і руки його ви́кінчать, і ти пізнаєш, що Госпо́дь Савао́т послав мене до вас."},{"part":4,"stix":10,"order":10,"stix_n":10,"name":"zah-4.10","book":"zah","text":"Бо хто буде пого́рджувати днем малих рече́й? Але будуть ті́шитися, і будуть дивитись на теслярського виска́ в руці Зорова́веля ті се́меро, — Господні очі, що ходять по всій землі“."},{"part":4,"stix":11,"order":11,"stix_n":11,"name":"zah-4.11","book":"zah","text":"І заговорив я та й до нього сказав: „Що це за дві оливки право́руч свічника й ліво́руч його?“"},{"part":4,"stix":12,"order":12,"stix_n":12,"name":"zah-4.12","book":"zah","text":"І заговорив я вдруге, та й до нього сказав: „Що це за дві галу́зки оливок, що через дві золоті ру́рки виливають з себе золото?"},{"part":4,"stix":13,"order":13,"stix_n":13,"name":"zah-4.13","book":"zah","text":"І сказав він до мене, говорячи: „Хіба ти не знаєш, що це?“ А я відказав: „Ні, пане!“"},{"part":4,"stix":14,"order":14,"stix_n":14,"name":"zah-4.14","book":"zah","text":"І він сказав: „Це два Пома́занці,[3] що стоять перед Господом всієї землі“."},{"part":5,"stix":1,"order":1,"stix_n":1,"name":"zah-5.1","book":"zah","text":"І зно́ву підніс я свої очі, та й побачив, аж ось летить звій."},{"part":5,"stix":2,"order":2,"stix_n":2,"name":"zah-5.2","book":"zah","text":"І сказав він до мене: „Що́ ти бачиш?“ А я відказав: „Я бачу летючого зво́я. Довжина́ його — двадцять мірою ліктем, а ширина́ його — десять ліктів.“"},{"part":5,"stix":3,"order":3,"stix_n":3,"name":"zah-5.3","book":"zah","text":"І сказав він мені: „Це те прокля́ття, що виходить на поверхню всієї землі. Бо кожен зло́дій буде знищений згідно з тим, що з цього боку звою написане, і кожен, хто присяга́є ложно, буде знищений згідно з тим, що з того боку звою написане."},{"part":5,"stix":4,"order":4,"stix_n":4,"name":"zah-5.4","book":"zah","text":"І привів Я його, прокля́ття, — говорить Господь Саваот, — і при́йде воно до дому зло́дія, і до дому того, хто ложно присягає Йменням Моїм, і воно міцно ося́деться[4] в сере́дині дому його, і вигубить його, і дере́ва його та каміння його“."},{"part":5,"stix":5,"order":5,"stix_n":5,"name":"zah-5.5","book":"zah","text":"І вийшов той ангол, що говорив зо мною, та й до мене сказав: „Зведи́ но свої очі й побач, що́ це вихо́дить?“"},{"part":5,"stix":6,"order":6,"stix_n":6,"name":"zah-5.6","book":"zah","text":"І сказав я: „Що це таке?“ А він відказав: „Це ефа́, що виходить“. І ще він сказав: „Це їхня подоба в усьому кра́ї“."},{"part":5,"stix":7,"order":7,"stix_n":7,"name":"zah-5.7","book":"zah","text":"Аж ось підняла́ся оли́в'яна по́кришка, а це була́ одна жінка, що сиділа посеред ефи́."},{"part":5,"stix":8,"order":8,"stix_n":8,"name":"zah-5.8","book":"zah","text":"І він сказав: „Це та несправедливість“. І кинув її до сере́дини ефи́, і кинув олив'я́ного куска до її отво́ру."},{"part":5,"stix":9,"order":9,"stix_n":9,"name":"zah-5.9","book":"zah","text":"І звів я очі свої та й побачив, аж ось дві жінки виходять, і вітер гудів в їхніх кри́лах, а їхні кри́ла — як крила чорногу́за. І підняли́ вони ефу́ між землею та між небом."},{"part":5,"stix":10,"order":10,"stix_n":10,"name":"zah-5.10","book":"zah","text":"І сказав я до ангола, що зо мною говорив: „Куди́ вони несуть цю ефу́?“"},{"part":5,"stix":11,"order":11,"stix_n":11,"name":"zah-5.11","book":"zah","text":"І сказав він до мене: „Щоб збудувати їй дім у краю́ Шін'ар. А коли він буде поста́влений, то буде покла́дена там на місці своєму“."},{"part":6,"stix":1,"order":1,"stix_n":1,"name":"zah-6.1","book":"zah","text":"І зно́ву звів я очі свої та й побачив, аж ось чотири колесни́ці вихо́дять з-між двох гір, а ті гори — гори з міді."},{"part":6,"stix":2,"order":2,"stix_n":2,"name":"zah-6.2","book":"zah","text":"В колесни́ці першій — коні червоні, а в колесни́ці другій — коні чорні,"},{"part":6,"stix":3,"order":3,"stix_n":3,"name":"zah-6.3","book":"zah","text":"а в колесни́ці третій — коні білі, а в колесни́ці четвертій — коні паса́сті, міцні́."},{"part":6,"stix":4,"order":4,"stix_n":4,"name":"zah-6.4","book":"zah","text":"І відповів я та й сказав до Ангола, що говорив зо мною: „Що́ це таке, мій пане?“"},{"part":6,"stix":5,"order":5,"stix_n":5,"name":"zah-6.5","book":"zah","text":"І а́нгол відповів та й сказав до мене: „Це чотири небесні вітри́, що вихо́дять після стоя́ння перед Господом усієї землі."},{"part":6,"stix":6,"order":6,"stix_n":6,"name":"zah-6.6","book":"zah","text":"У котрім ко́ні чорні, ті виходять до півні́чного кра́ю, а ті білі вийшли за ними, а ті паса́сті вийшли до південного кра́ю,"},{"part":6,"stix":7,"order":7,"stix_n":7,"name":"zah-6.7","book":"zah","text":"а ті сильні вийшли й шукали хо́ди, щоб перейти по землі. І він сказав: „Ідіть, ходіть по землі!“ І ходили вони по землі."},{"part":6,"stix":8,"order":8,"stix_n":8,"name":"zah-6.8","book":"zah","text":"І кликнув він до мене й казав мені, говорячи: „Побач, ті, що вийшли до півні́чного кра́ю, заспоко́їли духа мого в північному кра́ї“."},{"part":6,"stix":9,"order":9,"stix_n":9,"name":"zah-6.9","book":"zah","text":"І було́ мені слово Господнє таке:"},{"part":6,"stix":10,"order":10,"stix_n":10,"name":"zah-6.10","book":"zah","text":"„Візьми від вигна́ння, від Хелдая, і від Товійї, і від Єдаї, і при́йдеш ти того дня, і ввійдеш до дому Йошійї, Цефанієвого сина, що прийшли з Вавилону."},{"part":6,"stix":11,"order":11,"stix_n":11,"name":"zah-6.11","book":"zah","text":"І ві́зьмеш срібло та золото, і зробиш корони, і покладеш на го́лову Ісуса, Єгосадакового сина, великого священика."},{"part":6,"stix":12,"order":12,"stix_n":12,"name":"zah-6.12","book":"zah","text":"І скажеш до нього, говорячи: Так говорить Господь Савао́т, промовляючи: Оце муж, Пагонець ім'я́ йому, і зо свого місця ви́росте він, і збудує храма Господнього."},{"part":6,"stix":13,"order":13,"stix_n":13,"name":"zah-6.13","book":"zah","text":"І він збудує храма Господнього, і він буде носити вели́чність, і сяде, і буде панувати на троні своє́му, і він стане священиком на троні своє́му, і рада миру буде поміж ними обома́."},{"part":6,"stix":14,"order":14,"stix_n":14,"name":"zah-6.14","book":"zah","text":"А ті корони будуть Хелдаєві, і Товійї, і Єдаї, і Хенові, сину Цефанії, на пам'ятку в храмі Господньому."},{"part":6,"stix":15,"order":15,"stix_n":15,"name":"zah-6.15","book":"zah","text":"І далекі при́йдуть, і побудують у храмі Господньому, і ви пізнаєте, що Господь Саваот послав мене до вас. І це станеться, якщо ви конче будете слухати голосу Господа, вашого Бога!“"},{"part":7,"stix":1,"order":1,"stix_n":1,"name":"zah-7.1","book":"zah","text":"І сталося, у четвертому році царя Да́рія було Господнє слово до Заха́рія четвертого дня дев'ятого місяця, кіслева."},{"part":7,"stix":2,"order":2,"stix_n":2,"name":"zah-7.2","book":"zah","text":"І послав Бет-Ел Сар'ецера й Реґем-Ме́леха та людей його, щоб Господа вблага́ти,"},{"part":7,"stix":3,"order":3,"stix_n":3,"name":"zah-7.3","book":"zah","text":"щоб сказати священикам, які в домі Господа Саваота, та пророкам, говорячи: „Чи я маю плакати п'ятого місяця та по́стити, як я робив це багато ро́ків?“"},{"part":7,"stix":4,"order":4,"stix_n":4,"name":"zah-7.4","book":"zah","text":"І було́ слово Господа Саваота таке:"},{"part":7,"stix":5,"order":5,"stix_n":5,"name":"zah-7.5","book":"zah","text":"„Говори до всього наро́ду землі й до священиків, кажучи: Якщо ви по́стили та лементува́ли п'ятого й сьомого місяця, і то сімдеся́т років чи то ви по́стили для Мене?"},{"part":7,"stix":6,"order":6,"stix_n":6,"name":"zah-7.6","book":"zah","text":"А коли ви їсте та коли ви п'єте́, чи ж то не собі ви їсте й не собі ви п'єте́?"},{"part":7,"stix":7,"order":7,"stix_n":7,"name":"zah-7.7","book":"zah","text":"Чи ж це не ті слова́, які Господь виголо́шував через да́вніх пророків, коли Єрусалим був насе́лений та спокійний, і його міста́ навколо нього, і пі́вдень, і рівни́на були насе́лені?“"},{"part":7,"stix":8,"order":8,"stix_n":8,"name":"zah-7.8","book":"zah","text":"І було до Заха́рія слово Господнє таке:"},{"part":7,"stix":9,"order":9,"stix_n":9,"name":"zah-7.9","book":"zah","text":"„Так говорить Господь Саваот, промовляючи: „Судіть суд по правді, і чиніть один о́дному милосердя та милість."},{"part":7,"stix":10,"order":10,"stix_n":10,"name":"zah-7.10","book":"zah","text":"А вдови́ й сироти́, чужи́нця та вбогого не гнобі́ть, і не ду́майте зла один о́дному в серці своєму!“"},{"part":7,"stix":11,"order":11,"stix_n":11,"name":"zah-7.11","book":"zah","text":"Та вони не хотіли слу́хати, і відверну́ли своє раме́но від Мене, а ву́ха свої вчинили тяжки́ми, щоб не слу́хати,"},{"part":7,"stix":12,"order":12,"stix_n":12,"name":"zah-7.12","book":"zah","text":"і серце своє зробили кре́менем, щоб не слу́хати Зако́ну, та тих слів, що послав Господь Саваот Своїм Духом через давніх пророків. І був великий гнів від Господа Саваота."},{"part":7,"stix":13,"order":13,"stix_n":13,"name":"zah-7.13","book":"zah","text":"„І сталося, як Я кликав, то вони не слу́халися, так вони будуть кликати, та не буду Я слухати, каже Господь Савао́т."},{"part":7,"stix":14,"order":14,"stix_n":14,"name":"zah-7.14","book":"zah","text":"І розвіяв Я їх по всіх наро́дах, які не знали їх, а край був спусто́шений по них, так що не було́ такого, хто б перехо́див чи верта́вся, і вони зробили улю́блений край спусто́шенням“."},{"part":8,"stix":1,"order":1,"stix_n":1,"name":"zah-8.1","book":"zah","text":"І було мені слово Господнє таке:"},{"part":8,"stix":2,"order":2,"stix_n":2,"name":"zah-8.2","book":"zah","text":"„Так говорить Господь Саваот: За́здрю Я за Сіон великою за́здрістю, і великою ревністю Я за́здрю за нього."},{"part":8,"stix":3,"order":3,"stix_n":3,"name":"zah-8.3","book":"zah","text":"Так говорить Господь: Вернуся Я до Сіону, і буду пробува́ти в сере́дині Єрусалиму, і буде зватися Єрусалим „Містом Правди“, а гора Господа Саваота — „горою святою“."},{"part":8,"stix":4,"order":4,"stix_n":4,"name":"zah-8.4","book":"zah","text":"Так говорить Госпо́дь Савао́т: Ще бу́дуть сидіти на єрусалимських майда́нах діди́ та баби́, і кожен з па́лицею в своїй руці через довгий вік."},{"part":8,"stix":5,"order":5,"stix_n":5,"name":"zah-8.5","book":"zah","text":"А міські́ майда́ни будуть перепо́внені хло́пцями та дівча́тами, що будуть ба́витися на майда́нах його."},{"part":8,"stix":6,"order":6,"stix_n":6,"name":"zah-8.6","book":"zah","text":"Так говорить Господь Саваот: Коли дивне це в оча́х останку наро́ду цього́ за цих днів, чи ж воно буде дивне в оча́х Моїх? промовляє Госпо́дь Савао́т."},{"part":8,"stix":7,"order":7,"stix_n":7,"name":"zah-8.7","book":"zah","text":"Так говорить Господь Саваот: Ото Я спасу́ Свій наро́д із схі́днього кра́ю та з кра́ю за́ходу сонця."},{"part":8,"stix":8,"order":8,"stix_n":8,"name":"zah-8.8","book":"zah","text":"І спрова́джу Я їх, і вони будуть пробува́ти в сере́дині Єрусалиму, і стануть наро́дом Моїм, а Я стану їм Богом у правді та в праведності."},{"part":8,"stix":9,"order":9,"stix_n":9,"name":"zah-8.9","book":"zah","text":"Так говорить Госпо́дь Савао́т: Нехай стануть сильними ваші руки, ви, що слухаєте цими днями слова́ ці з уст пророків, що були в день закла́дин дому Господа Саваота, храму, щоб був побудо́ваний."},{"part":8,"stix":10,"order":10,"stix_n":10,"name":"zah-8.10","book":"zah","text":"Бо перед цими днями не було́ нагоро́ди для люди́ни, ані нагоро́ди для худоби, і для того, хто вихо́див, і для того, хто вхо́див не було́ споко́ю від ворога, і пускав Я всіх людей одно́го проти о́дного."},{"part":8,"stix":11,"order":11,"stix_n":11,"name":"zah-8.11","book":"zah","text":"Тому́ Я тепер для останку оцьо́го наро́ду не бу́ду такий, як за тих давніх днів, промовляє Господь Саваот."},{"part":8,"stix":12,"order":12,"stix_n":12,"name":"zah-8.12","book":"zah","text":"Бо буде насіння миру: виноград дасть свій плід, а земля урожай свій подасть, а небо дасть ро́су свою, і вчиню Я, що решта оцьо́го наро́ду це все пося́де."},{"part":8,"stix":13,"order":13,"stix_n":13,"name":"zah-8.13","book":"zah","text":"І станеться, як були ви прокля́ттям серед наро́дів, доме Юдин та доме Ізраїлів, так Я вас спасу́, і ви станете благослове́нням. Не бійтесь, — хай зміцні́ють ваші ру́ки!"},{"part":8,"stix":14,"order":14,"stix_n":14,"name":"zah-8.14","book":"zah","text":"Бо так промовляє Госпо́дь Савао́т: Як Я ду́мав зробити вам зле, коли ваші батьки прогнівля́ли Мене, — промовляє Господь Саваот, — і не жа́лував Я,"},{"part":8,"stix":15,"order":15,"stix_n":15,"name":"zah-8.15","book":"zah","text":"так зно́ву заду́мав Я днями оци́ми вчинити добро Єрусалимові та Юдиному до́мові. Не бійтесь!"},{"part":8,"stix":16,"order":16,"stix_n":16,"name":"zah-8.16","book":"zah","text":"Оце речі, які бу́дете робити: Говоріть правду один о́дному, правду та суд миру судіть у ваших брамах."},{"part":8,"stix":17,"order":17,"stix_n":17,"name":"zah-8.17","book":"zah","text":"І не ду́майте зла в своїм серці один проти о́дного, і не любіть неправдивої прися́ги, бо це все оте, що знена́видив Я, промовляє Господь.“"},{"part":8,"stix":18,"order":18,"stix_n":18,"name":"zah-8.18","book":"zah","text":"І було мені слово Господнє таке:"},{"part":8,"stix":19,"order":19,"stix_n":19,"name":"zah-8.19","book":"zah","text":"„Так говорить Господь Саваот: Піст четвертого, і піст п'ятого, і піст сьомого, і піст десятого місяця стане для Юдиного дому на радість і на втіху, та на веселі свя́та, але правду та мир любіте!"},{"part":8,"stix":20,"order":20,"stix_n":20,"name":"zah-8.20","book":"zah","text":"Так говорить Господь Саваот: Ще при́йдуть наро́ди та мешканці числе́нних міст."},{"part":8,"stix":21,"order":21,"stix_n":21,"name":"zah-8.21","book":"zah","text":"І при́йдуть ме́шканці одного міста до другого, кажучи: Ходімо, ходімо вблага́ти Господа, шукати Господа Саваота! Піду́ також я."},{"part":8,"stix":22,"order":22,"stix_n":22,"name":"zah-8.22","book":"zah","text":"І поприхо́дять числе́нні наро́ди та сильні люди шукати Господа Саваота в Єрусалимі, і блага́ти Господа."},{"part":8,"stix":23,"order":23,"stix_n":23,"name":"zah-8.23","book":"zah","text":"Так говорить Господь Саваот: І станеться тими днями, що схо́плять десять мужів з усіх язи́ків тих наро́дів, і схо́плять за по́лу юдея, говорячи: Ходімо з вами, бо ми чули: Бог з вами!“"},{"part":9,"stix":1,"order":1,"stix_n":1,"name":"zah-9.1","book":"zah","text":"„Пророцтво Господнього сло́ва на землю Хадра́х та Дама́ск, місця спочинку його, бо око Господнє на Ара́м та на всі Ізраїлеві племе́на,"},{"part":9,"stix":2,"order":2,"stix_n":2,"name":"zah-9.2","book":"zah","text":"а також на Гама́т, що межує із ним, на Тир та Сидо́н, бо він став дуже мудрий."},{"part":9,"stix":3,"order":3,"stix_n":3,"name":"zah-9.3","book":"zah","text":"І Тир тверди́ню собі збудував, і срібла́ нагрома́див, як по́роху, а щи́рого золота — як багна́ на вулицях."},{"part":9,"stix":4,"order":4,"stix_n":4,"name":"zah-9.4","book":"zah","text":"Ось Господь зробить бідним його, і на морі поб'є його поту́гу, і він сам бу́де поже́ртий огнем."},{"part":9,"stix":5,"order":5,"stix_n":5,"name":"zah-9.5","book":"zah","text":"Побачить це Ашкело́н, та й злякається, і Азза́, і ду́же настра́шиться, і Екро́н, бо надія його засоро́миться. І згине цар із Аззи́, а Ашкело́н не буде засе́лений."},{"part":9,"stix":6,"order":6,"stix_n":6,"name":"zah-9.6","book":"zah","text":"І буде в Ашдо́ді сидіти байстрю́к, і Я ви́гублю гордість филисти́млян."},{"part":9,"stix":7,"order":7,"stix_n":7,"name":"zah-9.7","book":"zah","text":"І ви́кину кров його з його уст, а гидо́ту його з-між зубів його, і для нашого Бога доста́неться й він, і він буде, як князь той у Юді, а Екро́н — як євусе́й."},{"part":9,"stix":8,"order":8,"stix_n":8,"name":"zah-9.8","book":"zah","text":"І стану табо́ром біля Свого дому проти ві́йська, проти того, хто перехо́дить і хто верта́ється; і вже не пере́йде гноби́тель повз них, бо тепер Я це бачив Своїми очи́ма."},{"part":9,"stix":9,"order":9,"stix_n":9,"name":"zah-9.9","book":"zah","text":"Радій ве́льми, о до́чко Сіону, веселись, до́чко Єрусалиму! Ось Цар твій до те́бе гряде́,[5] справедливий і повний спасі́ння, покі́рний, і ї́де на ослі, і на молодім віслюко́ві, сині осли́ці."},{"part":9,"stix":10,"order":10,"stix_n":10,"name":"zah-9.10","book":"zah","text":"І ви́гублю Я колесни́ці з Єфрема, і коня з Єрусалиму, і військо́вий лук зни́щений буде. І наро́дам Він мир сповісти́ть, а Його панува́ння — від моря до моря, і від Ріки́ аж до кі́нців землі."},{"part":9,"stix":11,"order":11,"stix_n":11,"name":"zah-9.11","book":"zah","text":"Також ти, — за кров заповіту твого́ Я пустив твоїх в'я́знів із ями, в якій немає води."},{"part":9,"stix":12,"order":12,"stix_n":12,"name":"zah-9.12","book":"zah","text":"До тверди́ні верніться, о в'я́зні надії! І сьогодні звіща́ю: Подві́йно тобі поверну́!"},{"part":9,"stix":13,"order":13,"stix_n":13,"name":"zah-9.13","book":"zah","text":"Бо Юду собі натягну́, немов лу́ка, напо́вню Єфремом його́, і збуджу́ твоїх синів, Сіоне, на синів твоїх, Яване, і вчиню́ Я тебе за меча́ для лица́рства."},{"part":9,"stix":14,"order":14,"stix_n":14,"name":"zah-9.14","book":"zah","text":"А Господь з'я́виться над ними, і стріла́ Його ви́йде, як бли́скавка, і Господь Бог засурми́ть у сурму́, і пі́де півде́нними бу́рями."},{"part":9,"stix":15,"order":15,"stix_n":15,"name":"zah-9.15","book":"zah","text":"І Господь Саваот берегти́ме всіх їх, і вони поїдя́ть та пото́пчуть каміння, що ки́дається, і вони будуть пити та будуть шуміти, немов те вино, і будуть повні, як ча́ша жерто́вна, неначе ті ро́ги же́ртівника."},{"part":9,"stix":16,"order":16,"stix_n":16,"name":"zah-9.16","book":"zah","text":"І спасе їх Господь, їхній Бог, того дня, Свій наро́д, як ота́ру, бо вони, як каміння корони, засяють у Кра́ї Його."},{"part":9,"stix":17,"order":17,"stix_n":17,"name":"zah-9.17","book":"zah","text":"і що́ за добро Його бу́де, і що́ за краса́ Його! Збіжжя помо́же рости юнака́м, а дівчатам — вино молоде́."},{"part":10,"stix":1,"order":1,"stix_n":1,"name":"zah-10.1","book":"zah","text":"Просіть від Господа дощу́ ча́су весняно́го пізнього дощу́, — Господь чинить бли́скавки, і зливни́й дощ посилає їм, кожному траву на полі."},{"part":10,"stix":2,"order":2,"stix_n":2,"name":"zah-10.2","book":"zah","text":"Бо говорять марно́ту домо́ві божки́, і віщуни́ бачать лжу, і розказують сни неправдиві, потішають марно́тою. Тому́ вони бродять, немов та ота́ра, мандру́ють вони, бо без па́стиря."},{"part":10,"stix":3,"order":3,"stix_n":3,"name":"zah-10.3","book":"zah","text":"На па́стирів гнів Мій пала́є, а козлів навіщу́, бо ста́до Своє, Юдин дім покарає Господь Саваот, і вчинить Він їх, немов Свої́м славним коне́м на війні."},{"part":10,"stix":4,"order":4,"stix_n":4,"name":"zah-10.4","book":"zah","text":"З нього буде наріжник, із нього кіло́к, з нього лук бойови́й, з нього вийдуть керма́ничі ра́зом усі,"},{"part":10,"stix":5,"order":5,"stix_n":5,"name":"zah-10.5","book":"zah","text":"І будуть, немов те лица́рство, що то́пче воно на війні, як болото на вулицях, і бу́дуть вони воювати, бо з ними Господь, і кінно́тних їздці́в засоро́млять."},{"part":10,"stix":6,"order":6,"stix_n":6,"name":"zah-10.6","book":"zah","text":"І вчиню́ Я лица́рським дім Юдин, а дім Йо́сипів спасу́, і верну́ їх, бо змилосе́рдивсь над ними, і стануть вони, ніби Я їх не кидав, Бо Я — Господь Бог їхній, і буду Я їх вислухо́вувати."},{"part":10,"stix":7,"order":7,"stix_n":7,"name":"zah-10.7","book":"zah","text":"І стане лица́рським Єфрем, і звеселі́є їхнє серце, немов від вина, а їхні сини це побачать та бу́дуть радіти, поті́шиться серце їхнє Го́сподом."},{"part":10,"stix":8,"order":8,"stix_n":8,"name":"zah-10.8","book":"zah","text":"Я їм дам зна́ка[6] та їх позбираю, бо Я ви́купив їх, і мно́житись будуть, як мно́жились."},{"part":10,"stix":9,"order":9,"stix_n":9,"name":"zah-10.9","book":"zah","text":"І розсію Я їх між наро́дами, і в далеких края́х вони будуть Мене зга́дувати, і жи́тимуть з ді́тьми своїми, і ве́рнуться."},{"part":10,"stix":10,"order":10,"stix_n":10,"name":"zah-10.10","book":"zah","text":"І верну́ їх із кра́ю єгипетського, і позгрома́джую їх із Ашшу́ру, і введу́ їх до кра́ю Ґілеа́ду й Ліва́ну, і мі́сця не виста́чить їм."},{"part":10,"stix":11,"order":11,"stix_n":11,"name":"zah-10.11","book":"zah","text":"І при́йде по морі нещастя, і хвилі на морі ударить, і повисиха́ють усі глиби́ни Ріки́, — і буде пони́жена гордість Ашшу́ру, і від Єгипту віді́йметься бе́рло."},{"part":10,"stix":12,"order":12,"stix_n":12,"name":"zah-10.12","book":"zah","text":"І зміцню́ їх у Господі, і Йме́нням Його вони будуть ходити, говорить Господь!"},{"part":11,"stix":1,"order":1,"stix_n":1,"name":"zah-11.1","book":"zah","text":"Ліва́не, відкрий свої двері, — і огонь пожере́ з твоїх ке́дрів!"},{"part":11,"stix":2,"order":2,"stix_n":2,"name":"zah-11.2","book":"zah","text":"Голоси, кипари́се, бо ке́др он упав, пограбо́вані пи́шні! Голосіте, баша́нські дуби́, бо ліс неприступний звалився!"},{"part":11,"stix":3,"order":3,"stix_n":3,"name":"zah-11.3","book":"zah","text":"Чути голос виття́ пастухів, бо го́рдощі їхні пограбо́вані! Чути рик левчукі́в, бо йорда́нська краса́ попусто́шена."},{"part":11,"stix":4,"order":4,"stix_n":4,"name":"zah-11.4","book":"zah","text":"Так говорить Господь, мій Бог: Паси ти отару, яка на зарі́з,"},{"part":11,"stix":5,"order":5,"stix_n":5,"name":"zah-11.5","book":"zah","text":"що ріжуть їх їхні купці — і не винні, а їхні продавці промовляють: Благослове́нний Господь, що я збагаті́в! А їхні пастухи не помилують їх!"},{"part":11,"stix":6,"order":6,"stix_n":6,"name":"zah-11.6","book":"zah","text":"Бо Я не помилую більше вже ме́шканців цеї землі, промовляє Госпо́дь. І ось передам Я люди́ну, одно́го одно́му до рук, та до рук царя їхнього, — і землю вони потовчу́ть, і Я з їхніх рук не врятую ніко́го!"},{"part":11,"stix":7,"order":7,"stix_n":7,"name":"zah-11.7","book":"zah","text":"І пас Я отару, яка на зарі́з тим, хто торгує отарою. І взяв Я Собі два киї, і одно́го назвав: „Милість“, а одного назвав: „Зго́да“, і пас Я отару."},{"part":11,"stix":8,"order":8,"stix_n":8,"name":"zah-11.8","book":"zah","text":"І знищив Я трьох пастухів за один місяць. І Я втратив терпіння до них, бо душа їхня обри́дила Мене."},{"part":11,"stix":9,"order":9,"stix_n":9,"name":"zah-11.9","book":"zah","text":"Тому́ Я сказав: Не па́стиму вас! Та вівця́, що має померти, нехай умре, а що має погу́блена бути — хай буде погу́блена, а позосталі хай тіло одна однієї з'їдять!"},{"part":11,"stix":10,"order":10,"stix_n":10,"name":"zah-11.10","book":"zah","text":"І Я взяв Свого кия „Милість“, і його поламав, щоб зламати Свого заповіта, якого Я склав був зо всіма́ наро́дами."},{"part":11,"stix":11,"order":11,"stix_n":11,"name":"zah-11.11","book":"zah","text":"І він зла́маний був того дня, і пізнали покупці́ отари, які на Мене вважають, що це слово Господнє."},{"part":11,"stix":12,"order":12,"stix_n":12,"name":"zah-11.12","book":"zah","text":"І сказав Я до них: Якщо добре це в ваших оча́х, дайте платню́ Мою, а як ні, перестаньте! І вони Мою платню́ відва́жили — тридцять срібнякі́в."},{"part":11,"stix":13,"order":13,"stix_n":13,"name":"zah-11.13","book":"zah","text":"І промовив до мене Господь: Кинь її ганчаре́ві, ту славну ціну́, що вони оціни́ли Мене! І Я взяв оті тридцять срібнякі́в, і те кинув до дому Господнього, до ганчаря́."},{"part":11,"stix":14,"order":14,"stix_n":14,"name":"zah-11.14","book":"zah","text":"І зламав Я Свого кия другого, „Згоду“, щоб зламати брате́рство між Юдою та між Ізраїлем."},{"part":11,"stix":15,"order":15,"stix_n":15,"name":"zah-11.15","book":"zah","text":"І промовив до мене Господь: Ще візьми собі знаря́ддя пастуха нерозумного."},{"part":11,"stix":16,"order":16,"stix_n":16,"name":"zah-11.16","book":"zah","text":"Бо ось Я настановлю́ па́стиря на землі, — він загу́блених не відві́дає, розпоро́шеного не буде шукати, і зла́маної не вилікує, стоячої не годува́тиме, а м'ясо ситої їстиме, і ра́тиці їхні поламає."},{"part":11,"stix":17,"order":17,"stix_n":17,"name":"zah-11.17","book":"zah","text":"Горе негідному па́стиреві, який покида́є ота́ру! Меч на раме́но його та в його́ праве око: конче всохне раме́но йому, і конче стемні́є його́ праве око!“"},{"part":12,"stix":1,"order":1,"stix_n":1,"name":"zah-12.1","book":"zah","text":"Пророцтво Господнього слова на Ізраїля. „Говорить Господь, що небо напну́в та землю закла́в, і вформува́в дух людині у ну́трі її:"},{"part":12,"stix":2,"order":2,"stix_n":2,"name":"zah-12.2","book":"zah","text":"Ось Я Єрусалим учиню́ за ке́ліха оп'яні́ння всім наро́дам навко́ло, і на Юду також, коли буде в обло́зі на Єрусалим."},{"part":12,"stix":3,"order":3,"stix_n":3,"name":"zah-12.3","book":"zah","text":"І буде в той день, Я зроблю́ Єрусалима за камінь тяжки́й всім наро́дам: усі, хто буде його поруша́ти, будуть конче пора́нені, і зберу́ться на нього всі наро́ди землі."},{"part":12,"stix":4,"order":4,"stix_n":4,"name":"zah-12.4","book":"zah","text":"Того дня, — промовляє Госпо́дь, — уда́рю всіх ко́ней споло́шенням, і шале́нством — його верхівця́, а над Юдиним домом відкрию Я очі Свої, і всіх ко́ней наро́дів поб'ю́ сліпото́ю."},{"part":12,"stix":5,"order":5,"stix_n":5,"name":"zah-12.5","book":"zah","text":"І скажуть тоді князі Юдині в серці своє́му: Моя поту́га — то ме́шканці Єрусалиму у Господі Саваоті, їхньому Бо́зі!"},{"part":12,"stix":6,"order":6,"stix_n":6,"name":"zah-12.6","book":"zah","text":"Того дня Я вчиню́ князів Юди, немов ту жаро́вню з огнем між дрова́ми, і як пала́ючий смолоски́п між снопа́ми, і будуть вони пожира́ти право́руч і ліво́руч всі довкі́льні наро́ди. І зно́ву ося́де на місці своє́му Єрусалим, — у Єрусалимі."},{"part":12,"stix":7,"order":7,"stix_n":7,"name":"zah-12.7","book":"zah","text":"І Господь допоможе найперше Юдиним наме́там, щоб не збі́льшилась слава Давидового дому та єрусалимського ме́шканця понад Юду."},{"part":12,"stix":8,"order":8,"stix_n":8,"name":"zah-12.8","book":"zah","text":"Того дня оборо́нить Госпо́дь єрусалимського ме́шканця, — і буде того дня той, хто спотика́ється серед них, як Давид, а дім Давидів — як Бог, як Ангол Господній перед ними."},{"part":12,"stix":9,"order":9,"stix_n":9,"name":"zah-12.9","book":"zah","text":"І станеться в день той, і Я буду шукати, щоб понищити всі ті наро́ди, що прихо́дять на Єрусалим."},{"part":12,"stix":10,"order":10,"stix_n":10,"name":"zah-12.10","book":"zah","text":"А на Давидів дім та на єрусалимського ме́шканця Я виллю Духа милости та молитви. І бу́дуть дивитись на Ме́не, Кого проколо́ли, і бу́дуть за Ним голоси́ти, як голо́ситься за одинце́м, і гірко заплачуть за Ним, як плачуть за пе́рвенцем."},{"part":12,"stix":11,"order":11,"stix_n":11,"name":"zah-12.11","book":"zah","text":"Того дня зді́йметься велике голосі́ння в Єрусалимі, як голосі́ння Гададріммо́на в Меґіддо́нській долині."},{"part":12,"stix":12,"order":12,"stix_n":12,"name":"zah-12.12","book":"zah","text":"І бу́де земля голосити, кожен рід окремо: окремо рід дому Давида, і окремо жінки́ їх, окремо рід дому Ната́на, й окремо жінки́ їх,"},{"part":12,"stix":13,"order":13,"stix_n":13,"name":"zah-12.13","book":"zah","text":"окремо рід дому Леві́я, і окремо жінки́ їх, окремо рід Шім'ї, і окремо жінки́ їх."},{"part":12,"stix":14,"order":14,"stix_n":14,"name":"zah-12.14","book":"zah","text":"Усі роди, які позоста́ли, — кожен рід окремо, і окремо жінки́ їх."},{"part":13,"stix":1,"order":1,"stix_n":1,"name":"zah-13.1","book":"zah","text":"Того дня відкриється джерело́ для Давидового дому та для єрусалимських мешканців для жертви за гріх і за нечистоту́."},{"part":13,"stix":2,"order":2,"stix_n":2,"name":"zah-13.2","book":"zah","text":"І станеться в день той, говорить Госпо́дь Савао́т, повигу́блюю йме́ння бовва́нів з землі, і не будуть вони більше зга́дуватись, бо й пророків та духа нечистого ви́веду Я із землі!"},{"part":13,"stix":3,"order":3,"stix_n":3,"name":"zah-13.3","book":"zah","text":"І станеться, коли бу́де хто пророкува́ти ще, то скажуть йому його ба́тько та мати його, що його породили: Не будеш ти жити, бо ло́жне говориш Господнім Ім'я́м! І зако́лють його його ба́тько та мати його, що його породили, за те, що неправду він пророкува́в."},{"part":13,"stix":4,"order":4,"stix_n":4,"name":"zah-13.4","book":"zah","text":"І станеться в день той, посоро́млені бу́дути пророки оті, кожен виді́нням своїм, коли пророкував він, і волосяни́ці не будуть вони зодяга́ти, щоб обманювати."},{"part":13,"stix":5,"order":5,"stix_n":5,"name":"zah-13.5","book":"zah","text":"І скаже він: Я не пророк, — я люди́на, що по́рає землю, бо земля — мій набу́ток з юна́цтва мого́."},{"part":13,"stix":6,"order":6,"stix_n":6,"name":"zah-13.6","book":"zah","text":"А коли йому скаже хто: „Що́ це за ра́ни на твоїх рука́х?“ то відкаже: „Побито мене в домі тих, хто коха́є мене́“."},{"part":13,"stix":7,"order":7,"stix_n":7,"name":"zah-13.7","book":"zah","text":"О ме́чу, збудися на Мого па́стиря та на мужа, Мого това́риша, каже Госпо́дь Савао́т! Удар па́стиря — і розпоро́шаться ві́вці, і Я оберну́ на мали́х Свою ру́ку."},{"part":13,"stix":8,"order":8,"stix_n":8,"name":"zah-13.8","book":"zah","text":"І станеться в ці́лому кра́ї, — говорить Госпо́дь, — дві частині в нім ви́тяті будуть, помру́ть, а третя частина зоста́влена буде у ньому."},{"part":13,"stix":9,"order":9,"stix_n":9,"name":"zah-13.9","book":"zah","text":"І цю третю частину введу́ на огонь, і очи́щу їх, як очища́ється срі́бло, і їх ви́пробую, як випробо́вується оте золото. Він кли́кати буде Йме́ння Моє, і Я йому відпові́м і скажу́: „Це наро́д Мій“, а він скаже: „Госпо́дь — то мій Бог!“"},{"part":14,"stix":1,"order":1,"stix_n":1,"name":"zah-14.1","book":"zah","text":"Ось день настає́ для Го́спода, і серед те́бе поді́лена бу́де здо́бич."},{"part":14,"stix":2,"order":2,"stix_n":2,"name":"zah-14.2","book":"zah","text":"І зберу́ всі народи до Єрусалиму на бій, і буде здобу́те це місто, і пограбо́вані бу́дуть доми́, а жінки́ побезче́щені. І вийде півміста в поло́н на вигна́ння, а решта наро́ду не буде погу́блена з міста."},{"part":14,"stix":3,"order":3,"stix_n":3,"name":"zah-14.3","book":"zah","text":"І ви́йде Госпо́дь, — і стане на прю[7] із наро́дами цими, як дня боротьби́ Його, за дня бо́ю."},{"part":14,"stix":4,"order":4,"stix_n":4,"name":"zah-14.4","book":"zah","text":"І того дня стануть ноги Його на Оли́вній горі́, що перед Єрусалимом зо сходу, а Оли́вна гора на свої полови́ни роздво́їться, на схід і на за́хід, на дуже велику долину. І на пі́вніч осу́неться половина гори, а половина її — на південь."},{"part":14,"stix":5,"order":5,"stix_n":5,"name":"zah-14.5","book":"zah","text":"І втікати ви бу́дете в долину Моїх гір, бо долина гірська́ сяга́тиме по Ацал. І втікати ви бу́дете, як утікали перед землетру́сом за днів Уззійї, царя Юдиного. І при́йде Господь, Бог мій, і з Ним усі святі."},{"part":14,"stix":6,"order":6,"stix_n":6,"name":"zah-14.6","book":"zah","text":"І станеться в день той, — світла не бу́де, і буде холод та замерза́ння."},{"part":14,"stix":7,"order":7,"stix_n":7,"name":"zah-14.7","book":"zah","text":"І бу́де єдиний то день, Го́споду зна́ний, — то бу́де не день, і не ніч, і буде, — на час вечора станеться світло."},{"part":14,"stix":8,"order":8,"stix_n":8,"name":"zah-14.8","book":"zah","text":"І станеться в день той, ви́йде з Єрусалиму живая вода, — половина її до схі́днього моря, а половина її до моря за́хіднього. Літом і зимою це буде."},{"part":14,"stix":9,"order":9,"stix_n":9,"name":"zah-14.9","book":"zah","text":"І стане Госпо́дь за царя над землею всією, — Господь буде один того дня, і одне Йме́ння Його́."},{"part":14,"stix":10,"order":10,"stix_n":10,"name":"zah-14.10","book":"zah","text":"Уся ця земля стане сте́пом від Ґеви до Ріммону, на пі́вдень Єрусалиму, який стане високим, і пробува́тиме на місці своє́му від брами Веніями́на аж до місця Першої брами, аж до брами Нарі́жинків, і від башти Хананеї́ла аж до царсько́го чави́ла."},{"part":14,"stix":11,"order":11,"stix_n":11,"name":"zah-14.11","book":"zah","text":"І ося́дуть у ньому, і закля́ття вже більше не бу́де, і безпечно сидітиме Єрусалим."},{"part":14,"stix":12,"order":12,"stix_n":12,"name":"zah-14.12","book":"zah","text":"А оце буде поразка, що нею пора́зить Господь всі наро́ди, хто пі́де війною на Єрусали́м: згниє тіло його́, хоч він на нога́х своїх бу́де стояти, і очі йому погнию́ть в своїх я́мках, і язик його погниє в своїх у́стах."},{"part":14,"stix":13,"order":13,"stix_n":13,"name":"zah-14.13","book":"zah","text":"І станеться в день той, між ними настане велике збенте́ження, — і схо́пить один руку о́дного, і піді́йметься рука його понад руку свого бли́жнього."},{"part":14,"stix":14,"order":14,"stix_n":14,"name":"zah-14.14","book":"zah","text":"І навіть Юда воюватиме в Єрусалимі, і буде згрома́джений маєток всіх навкі́льних наро́дів, золото й срі́бло та о́діж, дуже багато."},{"part":14,"stix":15,"order":15,"stix_n":15,"name":"zah-14.15","book":"zah","text":"І буде така са́ма пора́зка на коня́, мула, верблю́да й осла́, та на всяку худо́бу, що буде в табо́рах у них, як пора́зка оця́."},{"part":14,"stix":16,"order":16,"stix_n":16,"name":"zah-14.16","book":"zah","text":"І станеться, що позосталі з усіх тих наро́дів, що прихо́дили на Єрусалим, то бу́дуть прихо́дити з року на рік, щоб вклоня́тись Цареві, Го́споду Савао́ту, і щоб святкува́ти свято Ку́чок."},{"part":14,"stix":17,"order":17,"stix_n":17,"name":"zah-14.17","book":"zah","text":"І станеться, хто від зе́мних племе́н до Єрусалиму не при́йде, щоб вклонятись Царе́ві, Господу Саваоту, то не буде дощу́ в них."},{"part":14,"stix":18,"order":18,"stix_n":18,"name":"zah-14.18","book":"zah","text":"А я́кщо не при́йде племе́но єгипетське, і не вві́йде всере́дину, то буде на них та пора́зка, якою наро́ди ударить Госпо́дь, хто святкува́ти свято Ку́чок не при́йде."},{"part":14,"stix":19,"order":19,"stix_n":19,"name":"zah-14.19","book":"zah","text":"Оце гріх Єгиптові бу́де, і гріх всім народам, хто святкува́ти свято Ку́чок не при́йде."},{"part":14,"stix":20,"order":20,"stix_n":20,"name":"zah-14.20","book":"zah","text":"Буде того́ дня на кі́нських дзвінка́х: Святе Господе́ві, і будуть горня́та в Господньому домі, немов ті кропи́льниці перед жертівником."},{"part":14,"stix":21,"order":21,"stix_n":21,"name":"zah-14.21","book":"zah","text":"І буде усяке горня́ в Єрусалимі та в Юді святістю для Господа Саваота, і будуть прихо́дити всі, хто жертву прино́сить, і будуть з них брати й вари́тимуть в них. І того́ дня не буде вже більше купця́[8] в домі Го́спода Савао́та."}]