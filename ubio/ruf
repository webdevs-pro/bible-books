[{"part":1,"stix":1,"order":1,"stix_n":1,"name":"ruf-1.1","book":"ruf","text":"I сталось за ча́су, коли судді судили, то був голод у Краю́. І пішов був чоловік з Юдиного Віфлеєму мешкати в моавських поля́х, він і жінка та двоє синів його."},{"part":1,"stix":2,"order":2,"stix_n":2,"name":"ruf-1.2","book":"ruf","text":"А ім'я́ тому чоловікові Елімеле́х, а ім'я́ жінці його Ноомі́; і ім'я́ двох синів його — Махлон і Кілйон, ефратяни з Віфлеєму Юдиного. І прийшли вони на моавські поля́, та й залишилися."},{"part":1,"stix":3,"order":3,"stix_n":3,"name":"ruf-1.3","book":"ruf","text":"І помер Елімелех, муж Ноомі́, і зоста́лася вона та два їхні си́ни."},{"part":1,"stix":4,"order":4,"stix_n":4,"name":"ruf-1.4","book":"ruf","text":"І взяли вони собі за жіно́к моаві́тянок, — ім'я́ одній Орпа́, а ім'я другій Рут. І сиділи вони там близько десяти літ."},{"part":1,"stix":5,"order":5,"stix_n":5,"name":"ruf-1.5","book":"ruf","text":"І повмирали й вони обоє, Махлон та Кілйон. І позосталася та жінка по двох ді́тях своїх та по чоловікові своєму."},{"part":1,"stix":6,"order":6,"stix_n":6,"name":"ruf-1.6","book":"ruf","text":"І встала вона та невістки її, і вернулися з моавських піль, бо почула на моавському полі, що Госпо́дь згадав про наро́д Свій, даючи їм хліба."},{"part":1,"stix":7,"order":7,"stix_n":7,"name":"ruf-1.7","book":"ruf","text":"І вийшла вона з того місця, де була́ там, та оби́дві невістки з нею, та й пішли дорогою, щоб вернутися до Юдиного кра́ю."},{"part":1,"stix":8,"order":8,"stix_n":8,"name":"ruf-1.8","book":"ruf","text":"І сказала Ноомі́ до двох своїх невісток: „Ідіть, верніться кожна до дому своєї матері. І нехай Господь зробить із вами милість, як ви зробили з померлими та зо мною."},{"part":1,"stix":9,"order":9,"stix_n":9,"name":"ruf-1.9","book":"ruf","text":"Нехай Господь дасть вам, — і ви зна́йдете відпочинок кожна в домі свого мужа!“ І вона поцілувала їх, а вони підняли́ свій голос та плакали."},{"part":1,"stix":10,"order":10,"stix_n":10,"name":"ruf-1.10","book":"ruf","text":"І вони сказали до неї: „Ні, — з тобою ми ве́рнемось до народу твого!“"},{"part":1,"stix":11,"order":11,"stix_n":11,"name":"ruf-1.11","book":"ruf","text":"А Ноомі́ сказала: „Вертайтеся, до́чки мої, — чого ви пі́дете зо мною? Чи я маю ще в утро́бі своїй синів, а вони стануть вам за чоловіків?"},{"part":1,"stix":12,"order":12,"stix_n":12,"name":"ruf-1.12","book":"ruf","text":"Верніться, до́чки мої, ідіть, бо я занадто стара́, щоб бути для мужа. А коли б я й сказала: Маю надію, і коли б цієї ночі була з мужем, і також породила синів, —"},{"part":1,"stix":13,"order":13,"stix_n":13,"name":"ruf-1.13","book":"ruf","text":"чи ж ви чекали б їх, аж поки повироста́ють? Чи ж ви зв'язалися б з ними, щоб не бути замужем? Ні, до́чки мої, бо мені значно гірше, як вам, — бо Господня рука знайшла мене“."},{"part":1,"stix":14,"order":14,"stix_n":14,"name":"ruf-1.14","book":"ruf","text":"І підняли́ вони голос свій, і заплакали ще. І поцілувала Орпа свою свекру́ху, а Рут пригорну́лася до неї."},{"part":1,"stix":15,"order":15,"stix_n":15,"name":"ruf-1.15","book":"ruf","text":"І сказала Ноомі: „Ось зови́ця твоя вернулася до наро́ду свого та до богів своїх, — вернися й ти за зови́цею своєю!“"},{"part":1,"stix":16,"order":16,"stix_n":16,"name":"ruf-1.16","book":"ruf","text":"А Рут відказала: „Не силуй мене, щоб я покинула тебе, щоб я вернулася від тебе, бо куди пі́деш ти, туди піду́ й я, а де житимеш ти, там житиму й я. Наро́д твій буде мій народ, а Бог твій — мій Бог."},{"part":1,"stix":17,"order":17,"stix_n":17,"name":"ruf-1.17","book":"ruf","text":"Де помреш ти, там помру й я, і там буду похована. Нехай Господь зробить мені так, і так нехай додасть, і тільки смерть розлучить мене з тобою“."},{"part":1,"stix":18,"order":18,"stix_n":18,"name":"ruf-1.18","book":"ruf","text":"І побачила Ноомі́, що вона настоює йти за нею, і перестала вговорювати її."},{"part":1,"stix":19,"order":19,"stix_n":19,"name":"ruf-1.19","book":"ruf","text":"І пішли вони вдвох, аж прийшли до Віфлеєму. І сталося, коли вони вхо́дили до Віфлеєму, то зашуміло все місто про них, і говорили: „Чи це Ноомі́?“"},{"part":1,"stix":20,"order":20,"stix_n":20,"name":"ruf-1.20","book":"ruf","text":"А вона сказала їм: „Не кличте мене: Ноомі́, — кличте мене: Мара́,[1] бо велику гірко́ту зробив мені Всемогу́тній."},{"part":1,"stix":21,"order":21,"stix_n":21,"name":"ruf-1.21","book":"ruf","text":"Я замо́жною пішла була, та порожньою вернув мене Господь. Чого кличете мене: Ноомі́, коли Господь свідчив проти мене, а Всемогутній послав мені горе?“"},{"part":1,"stix":22,"order":22,"stix_n":22,"name":"ruf-1.22","book":"ruf","text":"І вернулася Ноомі́ та з нею моавітянка Рут, невістка її, що верталася з моавських піль. І прийшли вони до Віфлеєму на початку жнив ячме́ню."},{"part":2,"stix":1,"order":1,"stix_n":1,"name":"ruf-2.1","book":"ruf","text":"А Ноомі мала родича свого чоловіка, мужа багатого, з Елімелехового ро́ду, а ім'я́ йому Бо́аз."},{"part":2,"stix":2,"order":2,"stix_n":2,"name":"ruf-2.2","book":"ruf","text":"І сказала моаві́тянка Рут до Ноомі́: „Піду́ но я на поле, і назбираю колосся за тим, у кого в оча́х знайду́ милість“. А та їй сказала: „Іди, моя до́чко!“"},{"part":2,"stix":3,"order":3,"stix_n":3,"name":"ruf-2.3","book":"ruf","text":"І пішла вона, і прийшла та й збирала за женця́ми. А припа́док навів її на діля́нку поля Бо́аза, що з Елімеле́хового ро́ду."},{"part":2,"stix":4,"order":4,"stix_n":4,"name":"ruf-2.4","book":"ruf","text":"Аж ось прийшов із Віфлеєму Бо́аз, та й сказав до женці́в: „Господь з вами!“ А вони відказали йому: „Нехай поблагосло́вить тебе Господь!“"},{"part":2,"stix":5,"order":5,"stix_n":5,"name":"ruf-2.5","book":"ruf","text":"І сказав Бо́аз до слуги свого, поставленого над женця́ми: „Чия це ді́вчина?“"},{"part":2,"stix":6,"order":6,"stix_n":6,"name":"ruf-2.6","book":"ruf","text":"І відповів той слуга, поставлений над женця́ми, і сказав: „Дівчина — моаві́тянка вона, що вернулася з Ноомі́ з моавських піль."},{"part":2,"stix":7,"order":7,"stix_n":7,"name":"ruf-2.7","book":"ruf","text":"А вона сказала: Нехай я збиратиму, та назбираю між снопа́ми за женця́ми! І прийшла вона, і стала від самого ра́нку й аж дотепе́р; а вдома вона була мало“."},{"part":2,"stix":8,"order":8,"stix_n":8,"name":"ruf-2.8","book":"ruf","text":"І сказав Бо́аз до Рут: „Ото чуєш, до́чко моя, — не ходи збирати на іншому полі, і не йди звідси, і так пристань до моїх дівча́т."},{"part":2,"stix":9,"order":9,"stix_n":9,"name":"ruf-2.9","book":"ruf","text":"Доглядай цього поля, де будуть жати, і ти пі́деш за ними. Ось я наказав слу́гам не займати тебе. А як спрагнеш, то пі́деш до на́чинь, та й нап'єшся з того, що поначе́рпують слу́ги!“"},{"part":2,"stix":10,"order":10,"stix_n":10,"name":"ruf-2.10","book":"ruf","text":"І впала вона на обличчя своє, та й вклонилася до землі, і сказала йому: „Чому знайшла я ми́лість в оча́х твоїх, що ти прихилився до мене, хоч я чужа́?“"},{"part":2,"stix":11,"order":11,"stix_n":11,"name":"ruf-2.11","book":"ruf","text":"І відповів Бо́аз і сказав їй: „Докладно розповіджено мені все, що зробила ти з своєю свекру́хою по смерті твого чоловіка, — і ти кинула батька свого й матір свою та край свого народження, і пішла до народу, якого не знала вчора-позавчора.[2]"},{"part":2,"stix":12,"order":12,"stix_n":12,"name":"ruf-2.12","book":"ruf","text":"Нехай Господь заплатить за чин твій, і нехай буде нагоро́да твоя повна від Господа, Бога Ізраїлевого, що ти прийшла сховатися під крильми́ Його!“"},{"part":2,"stix":13,"order":13,"stix_n":13,"name":"ruf-2.13","book":"ruf","text":"А вона сказала: „Нехай я знайду́ милість в оча́х твоїх, пане мій, бо ти потішив мене, і говорив до серця своєї невільниці. А я не є навіть як одна з твоїх невільниць!“"},{"part":2,"stix":14,"order":14,"stix_n":14,"name":"ruf-2.14","book":"ruf","text":"І сказав їй Бо́аз у час їди́: „Підійди сюди, та з'їж хліба й замочи у квасі шматок свій“. І сіла вона збоку женців, а він подав їй пра́женого зе́рна. І їла вона й наситилася, і ще й позоста́вила."},{"part":2,"stix":15,"order":15,"stix_n":15,"name":"ruf-2.15","book":"ruf","text":"І встала вона збирати. А Бо́аз наказав слу́гам своїм, говорячи: „І між снопа́ми нехай збирає, і не кри́вдьте її."},{"part":2,"stix":16,"order":16,"stix_n":16,"name":"ruf-2.16","book":"ruf","text":"І також конче киньте їй зо снопів, і позоставте, і буде вона збирати, а ви не лайте її“."},{"part":2,"stix":17,"order":17,"stix_n":17,"name":"ruf-2.17","book":"ruf","text":"І збирала вона на полі аж до вечора, і ви́молотила те, що назбирала, і було близько ефи́ ячме́ню."},{"part":2,"stix":18,"order":18,"stix_n":18,"name":"ruf-2.18","book":"ruf","text":"І понесла вона, і ввійшла до міста, і її свекру́ха побачила, що вона назбирала. А вона вийняла, і дала́ їй, що позоставила по своїй ї́жі."},{"part":2,"stix":19,"order":19,"stix_n":19,"name":"ruf-2.19","book":"ruf","text":"І сказала їй свекру́ха її: „Де́ ти збирала сьогодні, і де́ ти робила? Нехай буде благослове́нний, хто прийняв тебе!“ І вона розповіла́ своїй свекрусі, у кого працювала, та й сказала: „Ім'я́ того чоловіка, що я сьогодні робила в нього, Бо́аз“."},{"part":2,"stix":20,"order":20,"stix_n":20,"name":"ruf-2.20","book":"ruf","text":"І сказала Ноомі́ до невістки своєї: „Благословенний він у Господа, що не позбавив милости своєї ані живих, ані померлих“. І сказала їй Ноомі: „Близьки́й нам той чоловік, — він із наших ро́дичів“."},{"part":2,"stix":21,"order":21,"stix_n":21,"name":"ruf-2.21","book":"ruf","text":"І сказала моаві́тянка Рут: „Він також сказав мені: Пристань до моїх слуг, аж поки не скінча́ть моїх жнив“."},{"part":2,"stix":22,"order":22,"stix_n":22,"name":"ruf-2.22","book":"ruf","text":"І сказала Ноомі до своєї невістки Рут: „Добре, до́чко моя, що ти ви́йдеш з його служни́цями, щоб не чіпали тебе на іншому полі“."},{"part":2,"stix":23,"order":23,"stix_n":23,"name":"ruf-2.23","book":"ruf","text":"І вона пристала до Боазових служниць, щоб збирати аж до закі́нчення жнив ячме́ню та жнив пшениці. І вона жила з своєю свекрухою."},{"part":3,"stix":1,"order":1,"stix_n":1,"name":"ruf-3.1","book":"ruf","text":"І сказала їй свекруха її Ноомі: „До́чко моя, ось я пошукаю для тебе місця спочи́нку, що буде добре тобі."},{"part":3,"stix":2,"order":2,"stix_n":2,"name":"ruf-3.2","book":"ruf","text":"А тепер ось Бо́аз, наш ро́дич, що була ти з його служницями, ось він цієї ночі буде ві́яти ячмінь на току́."},{"part":3,"stix":3,"order":3,"stix_n":3,"name":"ruf-3.3","book":"ruf","text":"А ти вмийся, і намасти́ся, і надягни на себе кращу одежу свою, та й зійди на тік. Але не показуйся на очі тому чоловікові, аж поки він не скінчи́ть їсти та пити."},{"part":3,"stix":4,"order":4,"stix_n":4,"name":"ruf-3.4","book":"ruf","text":"І станеться, коли він ляже, то ти зауваж те місце, де він лежить. І ти при́йдеш, і відкриєш прині́жжя його та й ляжеш, а він скаже тобі, що маєш робити“."},{"part":3,"stix":5,"order":5,"stix_n":5,"name":"ruf-3.5","book":"ruf","text":"А та відказала до неї: „Усе, що ти кажеш мені, я зроблю́“."},{"part":3,"stix":6,"order":6,"stix_n":6,"name":"ruf-3.6","book":"ruf","text":"І зійшла вона на тік, і зробила все, як наказала їй свекруха її."},{"part":3,"stix":7,"order":7,"stix_n":7,"name":"ruf-3.7","book":"ruf","text":"А Бо́аз з'їв та випив, та й стало ве́село йому на серці, і прийшов він покластися біля копи́ці. А вона тихо прийшла, і відкрила його прині́жжя та й лягла."},{"part":3,"stix":8,"order":8,"stix_n":8,"name":"ruf-3.8","book":"ruf","text":"І сталося опі́вночі, і затремтів той чоловік, та й звівся, — аж ось жінка лежить у прині́жжі його!"},{"part":3,"stix":9,"order":9,"stix_n":9,"name":"ruf-3.9","book":"ruf","text":"І він сказав: „Хто ти?“ А вона відказала: „Я невільниця твоя Рут. Простягни ж крило над своєю невільницею, бо ти мій родич“."},{"part":3,"stix":10,"order":10,"stix_n":10,"name":"ruf-3.10","book":"ruf","text":"А він сказав: „Благословенна ти в Господа, до́чко моя! Твоя остання ласка до мене ліпша від першої, — що не пішла ти за юнака́ми, чи вони бідні, чи вони багаті."},{"part":3,"stix":11,"order":11,"stix_n":11,"name":"ruf-3.11","book":"ruf","text":"А тепер, до́чко моя, не бійся! Усе, що скажеш, я зроблю́ тобі, — бо все місто народу мого знає, що ти жінка чесно́тна!"},{"part":3,"stix":12,"order":12,"stix_n":12,"name":"ruf-3.12","book":"ruf","text":"А тепер справді, що я родич, — та є родич ще, ближчий від мене."},{"part":3,"stix":13,"order":13,"stix_n":13,"name":"ruf-3.13","book":"ruf","text":"Ночуй цю ніч, а ра́нком, — якщо він викупить тебе — добре, нехай викупить. А якщо він не схоче викупити тебе, то викуплю тебе я, — як живий Господь! Лежи тут аж до ра́нку“."},{"part":3,"stix":14,"order":14,"stix_n":14,"name":"ruf-3.14","book":"ruf","text":"І лежала вона у прині́жжі його аж до ранку, і встала, перше ніж можна розпізнати один о́дного. А він сказав: „Нехай не пізнають, що жінка прихо́дила на тік“."},{"part":3,"stix":15,"order":15,"stix_n":15,"name":"ruf-3.15","book":"ruf","text":"І він сказав: „Дай хустку, що на тобі, і подерж її“. І держала вона її, а він відмі́ряв шість мір ячме́ню, і поклав на неї, та й пішов до міста."},{"part":3,"stix":16,"order":16,"stix_n":16,"name":"ruf-3.16","book":"ruf","text":"А вона прийшла до своєї свекрухи. А та сказала: „Як спра́ва, до́чко моя?“ А вона розповіла́ їй усе, що зробив їй той чоловік."},{"part":3,"stix":17,"order":17,"stix_n":17,"name":"ruf-3.17","book":"ruf","text":"І сказала: „Ці шість мір ячме́ню він дав мені, бо сказав: Не приходь по́рожньо до своєї свекрухи“."},{"part":3,"stix":18,"order":18,"stix_n":18,"name":"ruf-3.18","book":"ruf","text":"А та сказала: „Почекай, моя до́чко, аж поки довідаєшся, як ви́паде справа, бо той чоловік не заспоко́їться, доки не викінчить цієї справи сьогодні“."},{"part":4,"stix":1,"order":1,"stix_n":1,"name":"ruf-4.1","book":"ruf","text":"А Бо́аз прийшов до брами, та й сів там. Аж ось проходить родич, про якого говорив був Боаз. І він сказав йому́: „Зайди сюди, послухай, і сядь отут!“ І той зайшов і сів."},{"part":4,"stix":2,"order":2,"stix_n":2,"name":"ruf-4.2","book":"ruf","text":"А Боаз узяв десять мужа зо старши́х того міста та й сказав: „Сідайте тут!“ І вони посідали."},{"part":4,"stix":3,"order":3,"stix_n":3,"name":"ruf-4.3","book":"ruf","text":"І сказав він до родича: „Діля́нку поля, що нашого брата Елімеле́ха, продала́ Ноомі́, яка вернулася з моавського поля."},{"part":4,"stix":4,"order":4,"stix_n":4,"name":"ruf-4.4","book":"ruf","text":"А я постановив: Подам тобі до ушей твоїх, говорячи: Купи при тих, що сидять тут, та при старши́х мого народу. Якщо викупиш — викупи, а якщо не викупиш — скажи мені, і нехай я знаю, бо окрім тебе нема кому викупити, а я за тобою“. А той сказав: „Я викуплю“."},{"part":4,"stix":5,"order":5,"stix_n":5,"name":"ruf-4.5","book":"ruf","text":"І сказав Бо́аз: „Того дня, коли набу́деш поле з руки Ноомі, то набудеш також моавитянку Рут, жінку померлого, — щоб поставити ім'я́ померлому на наді́лі його“."},{"part":4,"stix":6,"order":6,"stix_n":6,"name":"ruf-4.6","book":"ruf","text":"А родич сказав: „Не можу я викупити собі, щоб не понищити свого наді́лу. Викупи собі мого викупа, бо я не можу викупити“."},{"part":4,"stix":7,"order":7,"stix_n":7,"name":"ruf-4.7","book":"ruf","text":"А оце було колись серед Ізраїля на викуп, і на заміну, і на ствердження кожної справи: чоловік здіймав санда́лю свою, і давав своєму ближньому, і це було свідо́цтвом серед Ізраїля."},{"part":4,"stix":8,"order":8,"stix_n":8,"name":"ruf-4.8","book":"ruf","text":"І сказав родич до Боаза: „Купи собі!“ І зняв свою́ санда́лю."},{"part":4,"stix":9,"order":9,"stix_n":9,"name":"ruf-4.9","book":"ruf","text":"І сказав Боаз до старши́х та до всього народу: „Ви свідки сьогодні, що я набув усе, що Елімеле́хове, і все, що Кілйонове та Махлонове з руки Ноомі́."},{"part":4,"stix":10,"order":10,"stix_n":10,"name":"ruf-4.10","book":"ruf","text":"А також моавітянку Рут, Махлонову жінку, набув я собі за жінку, щоб поставити ім'я́ померлому на спа́дкові його, — і не буде знищене ім'я померлого між братами його та з брами його місця. Ви сьогодні свідки на це!“"},{"part":4,"stix":11,"order":11,"stix_n":11,"name":"ruf-4.11","book":"ruf","text":"І сказав увесь народ, що були в брамі, та старші, свідки: „Нехай дасть Господь цю жінку, що входить до дому твого, як Рахи́ль та як Лі́ю, що вони оби́дві збудували Ізраїлів дім. І розбагатій в Ефраті, і здобуть собі славне ім'я́ в Віфлеємі."},{"part":4,"stix":12,"order":12,"stix_n":12,"name":"ruf-4.12","book":"ruf","text":"А з насіння, що Господь дасть тобі від цієї молодої жінки, нехай стане дім твій, як дім Переца, що Тамар породила була Юді“."},{"part":4,"stix":13,"order":13,"stix_n":13,"name":"ruf-4.13","book":"ruf","text":"І взяв Бо́аз Рут, і вона стала йому за жінку. І він увійшов до неї, а Господь дав їй вагітність, — і вона породила сина."},{"part":4,"stix":14,"order":14,"stix_n":14,"name":"ruf-4.14","book":"ruf","text":"І сказали жінки́ до Ноомі́: „Благословенний Господь, що не позбавив тебе сьогодні родича! І буде славним ім'я́ його серед Ізраїля."},{"part":4,"stix":15,"order":15,"stix_n":15,"name":"ruf-4.15","book":"ruf","text":"І він буде тобі потішителем душі та на вижи́влення твоєї сивини́, бо породила його твоя невістка, що любить тебе, що ліпша тобі за сімо́х синів“."},{"part":4,"stix":16,"order":16,"stix_n":16,"name":"ruf-4.16","book":"ruf","text":"І взяла́ Ноомі ту дитину, і поклала її на коліна свої, і була їй за няньку."},{"part":4,"stix":17,"order":17,"stix_n":17,"name":"ruf-4.17","book":"ruf","text":"А сусідки назвали ім'я́ йому, говорячи: „Народився син для Ноомі́!“ І назвали ім'я йому: Ове́д.[3] А він — батько Єссе́я,[4] Дави́дового батька."},{"part":4,"stix":18,"order":18,"stix_n":18,"name":"ruf-4.18","book":"ruf","text":"А оце Перецові нащадки: Перец породив Гецрона,"},{"part":4,"stix":19,"order":19,"stix_n":19,"name":"ruf-4.19","book":"ruf","text":"а Гецрон породив Рама, а Рам породив Аммінадава,"},{"part":4,"stix":20,"order":20,"stix_n":20,"name":"ruf-4.20","book":"ruf","text":"а Аммінадав породив Нахшона, а Нахшон породив Салмона;"},{"part":4,"stix":21,"order":21,"stix_n":21,"name":"ruf-4.21","book":"ruf","text":"а Салмон породив Бо́аза, а Бо́аз породив Ове́да;"},{"part":4,"stix":22,"order":22,"stix_n":22,"name":"ruf-4.22","book":"ruf","text":"а Ове́д породив Єссе́я, а Єссе́й породив Дави́да."}]