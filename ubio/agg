[{"part":1,"stix":1,"order":1,"stix_n":1,"name":"agg-1.1","book":"agg","text":"Другого року царя Да́рія, шостого місяця, першого дня місяця, було́ Господнє слово через пророка Огі́я[1] до Зорова́веля, Шеалтіїлового сина, Юдиного намі́сника, та до Ісуса, Єгосада́кового сина, великого священика,[2] кажучи:"},{"part":1,"stix":2,"order":2,"stix_n":2,"name":"agg-1.2","book":"agg","text":"„Так говорить Госпо́дь Савао́т, промовляючи: Наро́д цей говорить: Не прийшов тепер час дому Господнього, щоб бути збудо́ваним!“"},{"part":1,"stix":3,"order":3,"stix_n":3,"name":"agg-1.3","book":"agg","text":"І було Господнє слово через пророка Огі́я, говорячи:"},{"part":1,"stix":4,"order":4,"stix_n":4,"name":"agg-1.4","book":"agg","text":"„Чи час вам сидіти по ваших дома́х, покритих ка́флями, хоч дім цей збу́рений?"},{"part":1,"stix":5,"order":5,"stix_n":5,"name":"agg-1.5","book":"agg","text":"А тепер отак промовляє Госпо́дь Савао́т: Зверніть ваше серце до ваших дорі́г!"},{"part":1,"stix":6,"order":6,"stix_n":6,"name":"agg-1.6","book":"agg","text":"Багато ви сієте, та збираєте мало, їсте, — та не наси́чуєтеся, п'єте — та не напива́єтеся, зодяга́єтеся — та не тепло вам, а той, хто заробляє, заробляє для діря́вого гаманця́."},{"part":1,"stix":7,"order":7,"stix_n":7,"name":"agg-1.7","book":"agg","text":"Так говорить Господь Савао́т: Зверніть ваше серце до ваших дорі́г!"},{"part":1,"stix":8,"order":8,"stix_n":8,"name":"agg-1.8","book":"agg","text":"Виходьте на го́ру, і спроваджуйте дерево, і храм цей будуйте, — і в ньому знайду́ Я вподо́бу, та буду шано́ваний, каже Господь."},{"part":1,"stix":9,"order":9,"stix_n":9,"name":"agg-1.9","book":"agg","text":"Звертаєтесь до числе́нного, та виходить ось мало, і що прино́сите в дім, то розвіюю те. Защо? питає Господь Саваот. — За храм Мій, що збу́рений він, а ви кожен женете до дому свого."},{"part":1,"stix":10,"order":10,"stix_n":10,"name":"agg-1.10","book":"agg","text":"Тому́ то над вами затрималось небо давати росу́, а земля урожай свій заде́ржала."},{"part":1,"stix":11,"order":11,"stix_n":11,"name":"agg-1.11","book":"agg","text":"І Я кликав посу́ху на край, і на го́ри, і на збіжжя, і на сік виноградний, і на молоду́ оливку, і на те, що земля видає, і на люди́ну, і на худобу, і на всю працю рук“."},{"part":1,"stix":12,"order":12,"stix_n":12,"name":"agg-1.12","book":"agg","text":"І Зорова́вель, син Шалтіелів, та Ісус, син Єгосадака, великого священика, та вся решта наро́ду послухалися голосу Господа, Бога свого, і слів пророка Огі́я, як послав його Господь, їхній Бог. І боявся наро́д лиця Господнього."},{"part":1,"stix":13,"order":13,"stix_n":13,"name":"agg-1.13","book":"agg","text":"І сказав Огі́й, посол Господній, від Господа посланий до наро́ду, говорячи: „Я з вами, говорить Госпо́дь!“"},{"part":1,"stix":14,"order":14,"stix_n":14,"name":"agg-1.14","book":"agg","text":"І збудив Господь духа Зорова́веля, сина Шалтіїлового, намісника Юдиного, і духа Ісуса, сина Єгосадака, великого священика, і духа всієї решти наро́ду, і вони поприхо́дили, і зробили роботу в домі Господа Саваота, їхнього Бога,"},{"part":1,"stix":15,"order":15,"stix_n":15,"name":"agg-1.15","book":"agg","text":"двадцятого й четвертого дня шостого місяця, другого року царя Да́рія."},{"part":2,"stix":1,"order":1,"stix_n":1,"name":"agg-2.1","book":"agg","text":"Сьомого місяця, двадцятого й першого дня місяця було слово Господнє через пророка Огія таке:"},{"part":2,"stix":2,"order":2,"stix_n":2,"name":"agg-2.2","book":"agg","text":"„Скажи но до Зорова́веля, сина Шалтіїлового, намісника Юдиного, і до Ісуса, сина Єгосадакового, великого священика, та до решти наро́ду, говорячи."},{"part":2,"stix":3,"order":3,"stix_n":3,"name":"agg-2.3","book":"agg","text":"Хто серед вас позостався, що бачив цей дім у першій його славі? А яким ви бачите його тепер? Чи ж не є він супроти того, як ніщо́ в ваших оча́х?"},{"part":2,"stix":4,"order":4,"stix_n":4,"name":"agg-2.4","book":"agg","text":"А тепер будь му́жній, Зорова́велю, говорить Госпо́дь, і зміцнися, Ісусе, сину Єгосадаків, священику великий, і зміцнися, ввесь наро́де землі, говорить Госпо́дь, і робіть, бо Я з вами, говорить Господь Савао́т."},{"part":2,"stix":5,"order":5,"stix_n":5,"name":"agg-2.5","book":"agg","text":"Сло́ва, якими Я склав з вами заповіта, коли ви вихо́дили з Єгипту, а дух Мій пробува́є серед вас, не бійтеся!"},{"part":2,"stix":6,"order":6,"stix_n":6,"name":"agg-2.6","book":"agg","text":"Бо так промовляє Господь Савао́т: Ще раз, — а станеться це незаба́ром, — і Я затрясу́ небо та землю, і море та суході́л!"},{"part":2,"stix":7,"order":7,"stix_n":7,"name":"agg-2.7","book":"agg","text":"І затрясу́ всіма́ наро́дами, і при́йдуть кошто́вності всіх наро́дів, і напо́вню цей дім славою, говорить Госпо́дь Савао́т."},{"part":2,"stix":8,"order":8,"stix_n":8,"name":"agg-2.8","book":"agg","text":"Моє срі́бло й Моє золото, говорить Господь Саваот."},{"part":2,"stix":9,"order":9,"stix_n":9,"name":"agg-2.9","book":"agg","text":"Більша буде слава цього останнього дому від першого, говорить Господь Саваот, і на цьому місці Я дам мир, говорить Госпо́дь Саваот“."},{"part":2,"stix":10,"order":10,"stix_n":10,"name":"agg-2.10","book":"agg","text":"Двадцятого й четвертого дня, дев'ятого місяця, другого року Да́рія було́ слово Господнє через пророка Огі́я таке:"},{"part":2,"stix":11,"order":11,"stix_n":11,"name":"agg-2.11","book":"agg","text":"„Так говорить Госпо́дь Савао́т: Запитай но священиків про Зако́на, гово́рячи:"},{"part":2,"stix":12,"order":12,"stix_n":12,"name":"agg-2.12","book":"agg","text":"Ось несе хтось освячене м'ясо в полі́ своєї оде́жі, і доторкне́ться поло́ю своєю до хліба, чи до потра́ви, чи до вина, чи до оливи, чи до якої пожи́ви, — чи стане те освя́ченим? І священики відповіли́ та й сказали: „Ні!“"},{"part":2,"stix":13,"order":13,"stix_n":13,"name":"agg-2.13","book":"agg","text":"Тоді Огі́й сказав: Якщо б нечистий через мертвого доторкну́вся до всього цього, чи стане воно нечистим? І відповіли священики та й сказали: „Стане нечистим!“"},{"part":2,"stix":14,"order":14,"stix_n":14,"name":"agg-2.14","book":"agg","text":"І відповів Огій та й сказав: „Отакий наро́д цей, і такий цей люд перед Моїм лицем, — говорить Госпо́дь, — і такий усякий чин їхніх рук, і що вони складають там, — нечисте воно!"},{"part":2,"stix":15,"order":15,"stix_n":15,"name":"agg-2.15","book":"agg","text":"А тепер зверніть но своє серце на час від цього дня й далі, ще по́ки не був покла́дений камінь до каменя в Господньому храмі."},{"part":2,"stix":16,"order":16,"stix_n":16,"name":"agg-2.16","book":"agg","text":"Відко́ли то було, що прихо́див бувало до копи́ці набирати двадцять мір, а було тільки десять, прихо́див до чави́ла набрати п'ятдесят мір, а було двадцять."},{"part":2,"stix":17,"order":17,"stix_n":17,"name":"agg-2.17","book":"agg","text":"Бив Я вас посу́хою й зеленя́чкого та гра́дом, усі чи́ни ваших рук, та не кли́кали ви до Мене, говорить Госпо́дь."},{"part":2,"stix":18,"order":18,"stix_n":18,"name":"agg-2.18","book":"agg","text":"Зверніть ваші серця́ на час від цього дня й далі, від дня двадцятого й четвертого, дев'ятого місяця, від того дня, коли був засно́ваний Господній храм, зверніть ваше серце на це."},{"part":2,"stix":19,"order":19,"stix_n":19,"name":"agg-2.19","book":"agg","text":"Чи є ще насіння в комо́рі? Бо ще виноград, і фіґове дерево, і дерево грана́тове, і дерево оли́вкове, — ніщо не прино́сило пло́ду. Від цього дня Я поблагословлю́ їх“."},{"part":2,"stix":20,"order":20,"stix_n":20,"name":"agg-2.20","book":"agg","text":"I було́ слово Господнє до Огі́я вдруге двадцятого й четвертого дня того ж місяця таке:"},{"part":2,"stix":21,"order":21,"stix_n":21,"name":"agg-2.21","book":"agg","text":"Скажи Зорова́велю, намісникові Юдиному, говорячи: Я затрясу́ небо та землю,"},{"part":2,"stix":22,"order":22,"stix_n":22,"name":"agg-2.22","book":"agg","text":"і попереверта́ю тро́ни царств, і повигу́блюю силу поганських царств, і попереверта́ю колесни́ці та тих, хто їздить у них, і попа́дають коні та їхні верхівці́, один мечем о́дного."},{"part":2,"stix":23,"order":23,"stix_n":23,"name":"agg-2.23","book":"agg","text":"Того дня, — говорить Госпо́дь Савао́т, — візьму́ Я тебе, Зорова́велю, сину Шеалтіїлів, Мій ра́бе, — говорить Господь, — і покладу́ тебе, немов ту печа́тку, бо Я тебе вибрав, говорить Госпо́дь Савао́т“."}]