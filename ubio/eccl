[{"part":1,"stix":1,"order":1,"stix_n":1,"name":"eccl-1.1","book":"eccl","text":"Книга Пропові́дника,[1] сина Давидового, царя в Єрусалимі."},{"part":1,"stix":2,"order":2,"stix_n":2,"name":"eccl-1.2","book":"eccl","text":"Наймарні́ша марно́та, сказав Пропові́дник, наймарні́ша марно́та, — марно́та усе!"},{"part":1,"stix":3,"order":3,"stix_n":3,"name":"eccl-1.3","book":"eccl","text":"Яка ко́ристь люди́ні в усім її тру́ді, який вона робить під сонцем?"},{"part":1,"stix":4,"order":4,"stix_n":4,"name":"eccl-1.4","book":"eccl","text":"Поколі́ння відхо́дить, й поколі́ння приходить, а земля вікові́чно стоїть!"},{"part":1,"stix":5,"order":5,"stix_n":5,"name":"eccl-1.5","book":"eccl","text":"І со́нечко схо́дить, і сонце заходить, і поспішає до місця свого́, де схо́дить воно."},{"part":1,"stix":6,"order":6,"stix_n":6,"name":"eccl-1.6","book":"eccl","text":"Віє вітер на пі́вдень, і на північ верта́ється, кру́титься, крутиться він та й іде, і на круг свій верта́ється вітер."},{"part":1,"stix":7,"order":7,"stix_n":7,"name":"eccl-1.7","book":"eccl","text":"Всі пото́ки до моря пливуть, але море — воно не напо́внюється: до місця, ізві́дки пливуть, ті потоки вони поверта́ються, щоб зно́ву плисти́!"},{"part":1,"stix":8,"order":8,"stix_n":8,"name":"eccl-1.8","book":"eccl","text":"Повні тру́ду всі ре́чі, — люди́на сказати всього́ не потра́пить! Не наси́титься ба́ченням око, і не напо́вниться слу́ханням ухо."},{"part":1,"stix":9,"order":9,"stix_n":9,"name":"eccl-1.9","book":"eccl","text":"Що було́, воно й бу́де, і що робилося, бу́де робитись воно, — і немає нічо́го ново́го під сонцем!"},{"part":1,"stix":10,"order":10,"stix_n":10,"name":"eccl-1.10","book":"eccl","text":"Буває таке, що про нього говорять: „Дивись, — це нове́!“ Та воно вже було́ від вікі́в, що були́ перед нами!"},{"part":1,"stix":11,"order":11,"stix_n":11,"name":"eccl-1.11","book":"eccl","text":"Нема згадки про перше, а тако́ж про насту́пне, що бу́де, — про них згадки не бу́де між тими, що бу́дуть пото́му."},{"part":1,"stix":12,"order":12,"stix_n":12,"name":"eccl-1.12","book":"eccl","text":"Я, Проповідник, був царем над Ізраїлем в Єрусалимі."},{"part":1,"stix":13,"order":13,"stix_n":13,"name":"eccl-1.13","book":"eccl","text":"І поклав я на серце[2] своє, щоб шукати й дослі́джувати мудрістю все, що робилось під небом. Це праця тяжка́, яку дав Бог для лю́дських синів, щоб мозо́литись нею."},{"part":1,"stix":14,"order":14,"stix_n":14,"name":"eccl-1.14","book":"eccl","text":"Я бачив усі справи, що чини́лись під сонцем: й ось усе це — марно́та та ло́влення вітру!"},{"part":1,"stix":15,"order":15,"stix_n":15,"name":"eccl-1.15","book":"eccl","text":"Покри́вленого не напра́виш, а неісну́ючого не полі́чиш!"},{"part":1,"stix":16,"order":16,"stix_n":16,"name":"eccl-1.16","book":"eccl","text":"Говорив я був з серцем[2] своїм та казав: Ось я велику премудрість набув, Найбільшу за всіх, що до ме́не над Єрусалимом були́. І бачило серце[2] моє всяку мудрість і знання."},{"part":1,"stix":17,"order":17,"stix_n":17,"name":"eccl-1.17","book":"eccl","text":"І поклав я на серце[2] своє, щоб пізнати премудрість, і пізнати безу́мство й глупо́ту, — і збагну́в я, що й це все — то ло́влення вітру!"},{"part":1,"stix":18,"order":18,"stix_n":18,"name":"eccl-1.18","book":"eccl","text":"Бо при мно́гості мудрости мно́житься й кло́піт, хто ж пізна́ння побільшує, той побільшує й біль!"},{"part":2,"stix":1,"order":1,"stix_n":1,"name":"eccl-2.1","book":"eccl","text":"Сказав був я в серці своє́му: Іди но, хай ви́пробую тебе радістю, і придивись до добра́, — та й воно ось марно́та."},{"part":2,"stix":2,"order":2,"stix_n":2,"name":"eccl-2.2","book":"eccl","text":"На сміх я сказав: „Нерозумний“, а на радість: „Що́ робить вона?“"},{"part":2,"stix":3,"order":3,"stix_n":3,"name":"eccl-2.3","book":"eccl","text":"Задумав я в серці своє́му вином оживля́ти своє тіло, і прова́дити мудрістю серце своє, і що буду держатись глупо́ти, аж поки побачу, що́ ж добре для лю́дських синів, що робили б під небом за короткого ча́су свого життя."},{"part":2,"stix":4,"order":4,"stix_n":4,"name":"eccl-2.4","book":"eccl","text":"Поробив я великі діла́: поставив для себе доми́, задля се́бе садив виноградники,"},{"part":2,"stix":5,"order":5,"stix_n":5,"name":"eccl-2.5","book":"eccl","text":"запрова́див для себе садки́ та гаї́, і понаса́джував в них усіля́ких дерев овоче́вих."},{"part":2,"stix":6,"order":6,"stix_n":6,"name":"eccl-2.6","book":"eccl","text":"Наробив я для себе ставі́в, щоб полива́ти із них ліс дере́в, що виро́стали."},{"part":2,"stix":7,"order":7,"stix_n":7,"name":"eccl-2.7","book":"eccl","text":"Набував я для себе рабів та неві́льниць, були в мене й домі́вники. А худо́би великої та худоби дрібно́ї було в мене більше, ніж у всіх, що в Єрусалимі до ме́не були́!"},{"part":2,"stix":8,"order":8,"stix_n":8,"name":"eccl-2.8","book":"eccl","text":"Назбирав я собі також срі́бла та золота, і ска́рбів царів та прові́нцій, завів я собі співакі́в та співа́чок, і всякі приє́мнощі лю́дських синів, жінок — нало́жниць."},{"part":2,"stix":9,"order":9,"stix_n":9,"name":"eccl-2.9","book":"eccl","text":"І звели́чувавсь я усе більше та більше, над усіх, що в Єрусалимі до мене були́, моя мудрість стояла також при мені."},{"part":2,"stix":10,"order":10,"stix_n":10,"name":"eccl-2.10","book":"eccl","text":"І всього́, чого очі мої пожада́ли, я їм не відмо́влював: я не стримував се́рця свого від жодної втіхи, бо ті́шилось серце моє від усякого тру́ду мого́, — і це була частка моя від усякого тру́ду свого!"},{"part":2,"stix":11,"order":11,"stix_n":11,"name":"eccl-2.11","book":"eccl","text":"Та коли́ я зверну́вся до всіх своїх чи́нів, що їх поробили були́ мої ру́ки, і до тру́ду, що я потрудився був, ро́блячи, — й ось усе це марно́та та ло́влення вітру, і немає під сонцем нічого кори́сного!"},{"part":2,"stix":12,"order":12,"stix_n":12,"name":"eccl-2.12","book":"eccl","text":"І звернувсь я, щоб бачити мудрість, і бе́зум, і ду́рощі. Бо що зро́бить люди́на, що при́йде вона по царі? Тільки те, що вона вже зробила!"},{"part":2,"stix":13,"order":13,"stix_n":13,"name":"eccl-2.13","book":"eccl","text":"І я побачив, що є перева́га у мудрости над глупото́ю, як є перевага у світла над те́мрявою:"},{"part":2,"stix":14,"order":14,"stix_n":14,"name":"eccl-2.14","book":"eccl","text":"у мудрого очі його в голові́ його, а безглу́здий у те́мряві ходить; та теж я пізнав, що доля одна всім їм тра́питься!"},{"part":2,"stix":15,"order":15,"stix_n":15,"name":"eccl-2.15","book":"eccl","text":"І промовив я в серці своє́му: Коли доля, яка нерозумному трапиться, трапиться також мені, то на́що тоді я мудрі́шим ставав? І я говорив був у серці своїм, що марно́та й оце."},{"part":2,"stix":16,"order":16,"stix_n":16,"name":"eccl-2.16","book":"eccl","text":"Не лишається пам'яти про мудрого, як і про нерозумного, на вічні віки́, — в днях насту́пних зовсім все забу́деться, і мудрий вмирає так са́мо, як і нерозумний."},{"part":2,"stix":17,"order":17,"stix_n":17,"name":"eccl-2.17","book":"eccl","text":"І життя я знена́видів, бо проти́вний мені кожен чин, що під сонцем він чи́ниться, — бо все це марно́та та ло́влення вітру!"},{"part":2,"stix":18,"order":18,"stix_n":18,"name":"eccl-2.18","book":"eccl","text":"І знена́видів я ввесь свій труд, що під сонцем труди́вся я був, — бо його позоста́влю люди́ні, що буде вона по мені,"},{"part":2,"stix":19,"order":19,"stix_n":19,"name":"eccl-2.19","book":"eccl","text":"а хто знає, чи мудрий той буде чи нерозумний, хто запанує над цілим трудом моїм, над яким я трудився й змудрі́в був під сонцем? Це марно́та також."},{"part":2,"stix":20,"order":20,"stix_n":20,"name":"eccl-2.20","book":"eccl","text":"І я обернувся чини́ти, щоб серце моє прийшло в ро́зпач від усього труда́, що чинив я під сонцем."},{"part":2,"stix":21,"order":21,"stix_n":21,"name":"eccl-2.21","book":"eccl","text":"Бо буває люди́на, що тру́диться з мудрістю, зо знання́м та із хи́стом, та все полишає на долю люди́ні, яка не трудила́ся в то́му: Марно́та й оце й зло велике!"},{"part":2,"stix":22,"order":22,"stix_n":22,"name":"eccl-2.22","book":"eccl","text":"Та й що має люди́на зо всього свойого труда́ та із кло́поту серця свого, що під сонцем працює вона?"},{"part":2,"stix":23,"order":23,"stix_n":23,"name":"eccl-2.23","book":"eccl","text":"Бо всі дні її — муки, а смуток — робо́та її, і навіть вночі її серце споко́ю не знає, — теж марно́та й оце!"},{"part":2,"stix":24,"order":24,"stix_n":24,"name":"eccl-2.24","book":"eccl","text":"Нема ліпшого зе́мній люди́ні над те, щоб їсти та пити, і щоб душа її бачила добре із тру́ду свого́. Та й оце все, я бачив, воно з руки Бога!"},{"part":2,"stix":25,"order":25,"stix_n":25,"name":"eccl-2.25","book":"eccl","text":"Бо хто буде їсти, і хто спожива́ти спроможе без Нього?"},{"part":2,"stix":26,"order":26,"stix_n":26,"name":"eccl-2.26","book":"eccl","text":"Бо люди́ні, що перед лицем Його до́бра, дає Він премудрість, і пізна́ння, і радість; а грішникові Він роботу дає, щоб збирати й грома́дити, — щоб пізніше віддати тому́, хто добрий перед Божим лицем. Марно́та і це все та ло́влення вітру!"},{"part":3,"stix":1,"order":1,"stix_n":1,"name":"eccl-3.1","book":"eccl","text":"Для всього свій час, і година своя́ кожній справі під небом:"},{"part":3,"stix":2,"order":2,"stix_n":2,"name":"eccl-3.2","book":"eccl","text":"час роди́тись і час помирати, час садити і час виривати поса́джене,"},{"part":3,"stix":3,"order":3,"stix_n":3,"name":"eccl-3.3","book":"eccl","text":"час вбивати і час лікувати, час руйнувати і час будувати,"},{"part":3,"stix":4,"order":4,"stix_n":4,"name":"eccl-3.4","book":"eccl","text":"час плакати й час регота́ти, час ридати і час танцювати,"},{"part":3,"stix":5,"order":5,"stix_n":5,"name":"eccl-3.5","book":"eccl","text":"час розкида́ти каміння і час каміння грома́дити, час обіймати і час ухилятись обі́ймів,"},{"part":3,"stix":6,"order":6,"stix_n":6,"name":"eccl-3.6","book":"eccl","text":"час шукати і час розгубити, час збирати і час розкида́ти,"},{"part":3,"stix":7,"order":7,"stix_n":7,"name":"eccl-3.7","book":"eccl","text":"час дерти і час зашивати, час мовчати і час говорити,"},{"part":3,"stix":8,"order":8,"stix_n":8,"name":"eccl-3.8","book":"eccl","text":"час кохати і час ненави́діти, час війні і час миру!"},{"part":3,"stix":9,"order":9,"stix_n":9,"name":"eccl-3.9","book":"eccl","text":"Яка ко́ристь трудя́щому в тім, над чим тру́диться він?"},{"part":3,"stix":10,"order":10,"stix_n":10,"name":"eccl-3.10","book":"eccl","text":"Я бачив роботу, що Бог був дав лю́дським синам, щоб труди́лись над нею,"},{"part":3,"stix":11,"order":11,"stix_n":11,"name":"eccl-3.11","book":"eccl","text":"— усе Він прега́рним зробив свого ча́су, і вічність поклав їм у серце, хоч не розуміє люди́на тих діл, що Бог учинив, від поча́тку та аж до кінця́."},{"part":3,"stix":12,"order":12,"stix_n":12,"name":"eccl-3.12","book":"eccl","text":"Я знаю, немає нічо́го в них кращого, як тільки радіти й робити добро́ у своєму житті."},{"part":3,"stix":13,"order":13,"stix_n":13,"name":"eccl-3.13","book":"eccl","text":"I отож, як котри́й чоловік їсть та п'є і в усім своїм тру́ді радіє добром, — це дар Божий!"},{"part":3,"stix":14,"order":14,"stix_n":14,"name":"eccl-3.14","book":"eccl","text":"Я знаю, що все, що Бог робить, воно зостається навіки, — до того не можна нічого додати, — і з того не можна нічого відня́ти, і Бог так зробив, щоб боялись Його!"},{"part":3,"stix":15,"order":15,"stix_n":15,"name":"eccl-3.15","book":"eccl","text":"Що є, то було́ вже воно, і що статися має — було вже, бо минуле відно́влює Бог!"},{"part":3,"stix":16,"order":16,"stix_n":16,"name":"eccl-3.16","book":"eccl","text":"І я бачив під сонцем іще: місце су́ду, — а в нім беззако́ння, і місце правди, — у ньому ж неправда."},{"part":3,"stix":17,"order":17,"stix_n":17,"name":"eccl-3.17","book":"eccl","text":"Я сказав був у серці своє́му: Судитиме Бог справедливого й несправедливого, бо для кожної справи є час, і на всяке там ді́ло."},{"part":3,"stix":18,"order":18,"stix_n":18,"name":"eccl-3.18","book":"eccl","text":"Я сказав був у серці своє́му: Це для лю́дських синів, щоб Бог випробо́вував їх, і щоб бачити їм, що вони як ті зві́рі,"},{"part":3,"stix":19,"order":19,"stix_n":19,"name":"eccl-3.19","book":"eccl","text":"бо доля для лю́дських синів і доля звіри́ни — однакова доля для них: як оці помирають, так само вмирають і ті, і для всіх один по́дих, і нема над твариною ви́щости людям, — марно́та бо все!"},{"part":3,"stix":20,"order":20,"stix_n":20,"name":"eccl-3.20","book":"eccl","text":"Все до місця одно́го йде: все постало із по́роху, і ве́рнеться все знов до пороху."},{"part":3,"stix":21,"order":21,"stix_n":21,"name":"eccl-3.21","book":"eccl","text":"Хто те знає, чи дух лю́дських синів підійма́ється вго́ру, і чи спуска́ється вділ до землі дух скотини?"},{"part":3,"stix":22,"order":22,"stix_n":22,"name":"eccl-3.22","book":"eccl","text":"І я бачив, — нема чоловікові кращого, як діла́ми своїми радіти, бо це доля його́! Бо хто поведе́ його гля́нути, що́ буде по ньому?"},{"part":4,"stix":1,"order":1,"stix_n":1,"name":"eccl-4.1","book":"eccl","text":"І знов я побачив всі у́тиски, що чинились під сонцем, — і сльоза́ ось ути́скуваних, та немає для них потіши́теля, і наси́лля з руки, що їх гно́блять, і немає для них потіши́теля."},{"part":4,"stix":2,"order":2,"stix_n":2,"name":"eccl-4.2","book":"eccl","text":"І я похвалив тих померлих, що давно повмирали, більш від живих, що живуть дотепе́р."},{"part":4,"stix":3,"order":3,"stix_n":3,"name":"eccl-4.3","book":"eccl","text":"А краще від них від обох тій люди́ні, що досі іще не була́, що не бачила чину лихого, що робився під сонцем!"},{"part":4,"stix":4,"order":4,"stix_n":4,"name":"eccl-4.4","book":"eccl","text":"І я бачив ввесь труд та ввесь у́спіх учи́нку, виклика́є заздрість одно́го до о́дного, — і це все марно́та та ло́влення вітру!.."},{"part":4,"stix":5,"order":5,"stix_n":5,"name":"eccl-4.5","book":"eccl","text":"Нерозумний сидить, склавши руки свої, та жере́ своє тіло, —"},{"part":4,"stix":6,"order":6,"stix_n":6,"name":"eccl-4.6","book":"eccl","text":"краща повна долоня споко́ю за повні дві жмені кло́поту та за ло́влення вітру!"},{"part":4,"stix":7,"order":7,"stix_n":7,"name":"eccl-4.7","book":"eccl","text":"І зно́ву я бачив марно́ту під сонцем:"},{"part":4,"stix":8,"order":8,"stix_n":8,"name":"eccl-4.8","book":"eccl","text":"Буває само́тній, і не має ніко́го він іншого, сина чи брата у ньо́го нема, та немає кінця всьому зуси́ллю його, і не наси́титься око багатством його, і він не пові́сть: „Та для кого дба́ю і позбавляю добра свою душу?“ Марно́та й оце, і даремна робота воно."},{"part":4,"stix":9,"order":9,"stix_n":9,"name":"eccl-4.9","book":"eccl","text":"Краще двом, як одному, бо мають хорошу заплату за труд свій,"},{"part":4,"stix":10,"order":10,"stix_n":10,"name":"eccl-4.10","book":"eccl","text":"і якби вони впали, піді́йме одне́ свого друга! Та горе одно́му, як він упаде́, й нема дру́гого, щоб підве́сти його."},{"part":4,"stix":11,"order":11,"stix_n":11,"name":"eccl-4.11","book":"eccl","text":"Також коли вдвох покладу́ться, то тепло їм буде, а я́к же зогрі́тись одно́му?"},{"part":4,"stix":12,"order":12,"stix_n":12,"name":"eccl-4.12","book":"eccl","text":"А коли б хто напав на одно́го, то вдвох вони стануть на нього, — і нитка потрійна не скоро пірве́ться!"},{"part":4,"stix":13,"order":13,"stix_n":13,"name":"eccl-4.13","book":"eccl","text":"Ліпший убогий та мудрий юна́к, аніж цар стари́й та нерозумний, що вже осторо́г не приймає,"},{"part":4,"stix":14,"order":14,"stix_n":14,"name":"eccl-4.14","book":"eccl","text":"бо виходить юнак і з в'язни́ці, щоб зацарюва́ти, хоч у царстві своїм народивсь він убогим!"},{"part":4,"stix":15,"order":15,"stix_n":15,"name":"eccl-4.15","book":"eccl","text":"Я бачив усіх живих, що ходять під сонцем, на боці цього́ юнака́, — цього дру́гого, що став він на місце його."},{"part":4,"stix":16,"order":16,"stix_n":16,"name":"eccl-4.16","book":"eccl","text":"Немає кінця всьому лю́дові, всьо́му, що був перед ним, та й насту́пні не втішаться ним, — бо й це теж марно́та та ло́влення вітру!"},{"part":4,"stix":17,"order":17,"stix_n":17,"name":"eccl-4.17","book":"eccl","text":"Пильнуй за ногою своєю, як до Божого дому йдеш, бо прийти, щоб послухати, — це краще за жертву безглуздих, бо не знають нічо́го вони, окрім чи́нення зла!"},{"part":5,"stix":1,"order":1,"stix_n":1,"name":"eccl-5.1","book":"eccl","text":"Не квапся своїми уста́ми, і серце твоє нехай не поспішає казати слова́ перед Божим лицем, — Бог бо на небі, а ти на землі, тому́ то нехай нечисле́нними будуть слова́ твої!"},{"part":5,"stix":2,"order":2,"stix_n":2,"name":"eccl-5.2","book":"eccl","text":"Бо як сон наступає через велику роботу, так багато слів має і голос безглу́здого."},{"part":5,"stix":3,"order":3,"stix_n":3,"name":"eccl-5.3","book":"eccl","text":"Коли зробиш обі́тницю Богові, то не зволікай її виповнити, бо в Нього нема уподо́бання до нерозумних, а що́ ти обі́туєш, спо́вни!"},{"part":5,"stix":4,"order":4,"stix_n":4,"name":"eccl-5.4","book":"eccl","text":"Краще не дати обі́ту, ніж дати обіт — і не спо́внити!"},{"part":5,"stix":5,"order":5,"stix_n":5,"name":"eccl-5.5","book":"eccl","text":"Не давай своїм у́стам впроваджувати своє тіло у гріх, і не говори перед Анголом Божим: „Це помилка!“ Пощо Бог буде гні́ватися на твій голос,[3] і діла́ твоїх рук буде нищити?"},{"part":5,"stix":6,"order":6,"stix_n":6,"name":"eccl-5.6","book":"eccl","text":"Бо марно́та в числе́нності снів, як і в мно́гості слів, але ти бійся Бога!"},{"part":5,"stix":7,"order":7,"stix_n":7,"name":"eccl-5.7","book":"eccl","text":"Якщо ти побачиш у кра́ї якому ути́скування бідаря́ та пору́шення права та правди, не дивуйся тій речі, бо високий пильнує згори́ над високим, а над ними Всевишній."},{"part":5,"stix":8,"order":8,"stix_n":8,"name":"eccl-5.8","book":"eccl","text":"І пожи́ток землі є для всіх, бо поле й сам цар обробляє."},{"part":5,"stix":9,"order":9,"stix_n":9,"name":"eccl-5.9","book":"eccl","text":"Хто срі́бло кохає, той не наси́титься сріблом, хто ж кохає багатство з прибу́тком, це марно́та також!"},{"part":5,"stix":10,"order":10,"stix_n":10,"name":"eccl-5.10","book":"eccl","text":"Як маєток примно́жується, то мно́жаться й ті, що його поїдають, і яка ко́ристь його власникові, як тільки, щоб бачили очі його?"},{"part":5,"stix":11,"order":11,"stix_n":11,"name":"eccl-5.11","book":"eccl","text":"Сон солодкий в трудя́щого, чи багато, чи мало він їсть, а ситість багатого спати йому не дає."},{"part":5,"stix":12,"order":12,"stix_n":12,"name":"eccl-5.12","book":"eccl","text":"Є лихо болюче, я бачив під сонцем його: багатство, яке береже́ться його власнико́ві на лихо йому, —"},{"part":5,"stix":13,"order":13,"stix_n":13,"name":"eccl-5.13","book":"eccl","text":"і гине багатство таке в нещасли́вім випа́дку, а ро́диться син — і немає нічого у нього в руці:"},{"part":5,"stix":14,"order":14,"stix_n":14,"name":"eccl-5.14","book":"eccl","text":"як він вийшов наги́й із утро́би матері своєї, так відхо́дить ізнов, як прийшов, і нічо́го не винесе він з свого тру́ду, що можна б узяти своєю рукою!"},{"part":5,"stix":15,"order":15,"stix_n":15,"name":"eccl-5.15","book":"eccl","text":"І це те́ж зло болюче: так само, як він був прийшов, так віді́йде, — і яка йому ко́ристь, що трудився на вітер?"},{"part":5,"stix":16,"order":16,"stix_n":16,"name":"eccl-5.16","book":"eccl","text":"А до того всі дні свої їв у темно́ті, і багато мав смутку, й хвороби та люті."},{"part":5,"stix":17,"order":17,"stix_n":17,"name":"eccl-5.17","book":"eccl","text":"Оце, що я бачив, як добре та гарне: щоб їла люди́на й пила, і щоб бачила добре в усьо́му своє́му труді́, що під сонцем ним тру́диться в час нечисле́нних тих днів свого віку, які Бог їй дав, — бо це доля її!"},{"part":5,"stix":18,"order":18,"stix_n":18,"name":"eccl-5.18","book":"eccl","text":"Також кожна люди́на, що Бог дав їй багатство й маєтки, і вла́ду їй дав спожива́ти із то́го, та брати свою частку та тішитися своїм тру́дом, — то це Божий дару́нок!"},{"part":5,"stix":19,"order":19,"stix_n":19,"name":"eccl-5.19","book":"eccl","text":"Бо вона днів свого життя небагато на пам'яті матиме, — то Бог в її серце шле радість!"},{"part":6,"stix":1,"order":1,"stix_n":1,"name":"eccl-6.1","book":"eccl","text":"Є ще зло, що я бачив під сонцем, і багато його між людьми́:"},{"part":6,"stix":2,"order":2,"stix_n":2,"name":"eccl-6.2","book":"eccl","text":"Ось люди́на, що Бог їй багатство дає, і маєтки та славу, і недостатку ні в чо́му, чого́ зажадає, не чує вона для своєї душі, але Бог не дав вла́ди їй те спожива́ти, — бо чужа люди́на те поїсть: Це марно́та й неду́га тяжка́!"},{"part":6,"stix":3,"order":3,"stix_n":3,"name":"eccl-6.3","book":"eccl","text":"Якби сотню дітей наплоди́в чоловік, і прожи́в пречисле́нні літа́, і дні віку його були довгі, але не наси́тилась добрим душа його, а до того не мав би й належного по́хорону, то кажу́: недоно́скові краще від нього!"},{"part":6,"stix":4,"order":4,"stix_n":4,"name":"eccl-6.4","book":"eccl","text":"Бо в марно́ті прийшов він, і в те́мряву йде, і в те́мряві сховане буде іме́ння його, —"},{"part":6,"stix":5,"order":5,"stix_n":5,"name":"eccl-6.5","book":"eccl","text":"ані сонця не бачив він, ані пізнав: йому́ спокійніше від того!"},{"part":6,"stix":6,"order":6,"stix_n":6,"name":"eccl-6.6","book":"eccl","text":"А коли б він жив дві́чі по тисячі літ, та не бачив добра́, — то хіба не до місця одно́го все йде?"},{"part":6,"stix":7,"order":7,"stix_n":7,"name":"eccl-6.7","book":"eccl","text":"Увесь труд люди́ни — для рота її, і пожада́ння її не випо́внюються."},{"part":6,"stix":8,"order":8,"stix_n":8,"name":"eccl-6.8","book":"eccl","text":"Бо що більшого має мудрець, ніж безглуздий, що має убогий над те, що перед живими уміє ходити?"},{"part":6,"stix":9,"order":9,"stix_n":9,"name":"eccl-6.9","book":"eccl","text":"Краще бачити очима, аніж мандрува́ти жада́ннями, — і тако́ж це марно́та та ло́влення вітру..."},{"part":6,"stix":10,"order":10,"stix_n":10,"name":"eccl-6.10","book":"eccl","text":"Що було́, тому йме́ння його вже нада́не давно, і відо́ме, що він чоловік, і він не може правува́тися з сильнішим від нього,"},{"part":6,"stix":11,"order":11,"stix_n":11,"name":"eccl-6.11","book":"eccl","text":"бо багато рече́й, що марно́ту примно́жують, але яка ко́ристь від них для люди́ни?"},{"part":6,"stix":12,"order":12,"stix_n":12,"name":"eccl-6.12","book":"eccl","text":"Бо хто знає, що́ добре люди́ні в житті, за небагатьох днів марно́го життя її, які пробуває вона, немов тінь? Та й що́ хто розкаже люди́ні, що́ буде під сонцем по ній?"},{"part":7,"stix":1,"order":1,"stix_n":1,"name":"eccl-7.1","book":"eccl","text":"Краще добре ім'я́ від оливи хорошої, а день смерти люди́ни — від дня її вро́дження!"},{"part":7,"stix":2,"order":2,"stix_n":2,"name":"eccl-7.2","book":"eccl","text":"Краще ходити до дому жало́би,[4] ніж ходити до дому бенке́ту, бо то — кінець кожній люди́ні, і живий те до серця свого бере!"},{"part":7,"stix":3,"order":3,"stix_n":3,"name":"eccl-7.3","book":"eccl","text":"Кращий смуток від смі́ху, бо при обличчі сумні́м добре серце!"},{"part":7,"stix":4,"order":4,"stix_n":4,"name":"eccl-7.4","book":"eccl","text":"Серце мудрих — у домі жало́би,[4] а серце безглу́здих — у домі весе́лощів."},{"part":7,"stix":5,"order":5,"stix_n":5,"name":"eccl-7.5","book":"eccl","text":"Краще слухати до́кір розумного, аніж слу́хати пісні безумних,"},{"part":7,"stix":6,"order":6,"stix_n":6,"name":"eccl-7.6","book":"eccl","text":"бо як трі́скот терни́ни під горщиком, такий сміх нерозу́много. Теж марно́та й оце!"},{"part":7,"stix":7,"order":7,"stix_n":7,"name":"eccl-7.7","book":"eccl","text":"Коли мудрий кого утискає, то й сам нерозумним стає, а хаба́р губить серце."},{"part":7,"stix":8,"order":8,"stix_n":8,"name":"eccl-7.8","book":"eccl","text":"Кінець ді́ла ліпший від поча́тку його; ліпший терпеливий від чванькува́того!"},{"part":7,"stix":9,"order":9,"stix_n":9,"name":"eccl-7.9","book":"eccl","text":"Не спіши в своїм дусі, щоб гні́ватися, бо гнів спочиває у на́драх глупці́в."},{"part":7,"stix":10,"order":10,"stix_n":10,"name":"eccl-7.10","book":"eccl","text":"Не кажи: „Що́ це сталось, що перші дні були кращі за ці?“, бо не з мудрости ти запитався про це."},{"part":7,"stix":11,"order":11,"stix_n":11,"name":"eccl-7.11","book":"eccl","text":"Добра мудрість з багатством, а прибу́ток для тих, хто ще сонечко бачить,"},{"part":7,"stix":12,"order":12,"stix_n":12,"name":"eccl-7.12","book":"eccl","text":"бо в тіні мудрости — як у тіні срі́бла, та ко́ристь пізна́ння у то́му, що мудрість життя зберігає тому́, хто має її."},{"part":7,"stix":13,"order":13,"stix_n":13,"name":"eccl-7.13","book":"eccl","text":"Розваж Божий учинок, — бо хто́ може те ви́простати, що Він покриви́в?"},{"part":7,"stix":14,"order":14,"stix_n":14,"name":"eccl-7.14","book":"eccl","text":"За доброго дня користай із добра́, за злого ж — розважуй: Одне й друге вчинив Бог на те, щоб люди́на нічо́го по собі не знайшла́!"},{"part":7,"stix":15,"order":15,"stix_n":15,"name":"eccl-7.15","book":"eccl","text":"В днях марно́ти своєї я всьо́го набачивсь: буває справедливий, що гине в своїй справедливості, буває й безбожний, що довго живе в своїм злі."},{"part":7,"stix":16,"order":16,"stix_n":16,"name":"eccl-7.16","book":"eccl","text":"Не будь справедливим занадто, і не роби себе мудрим над міру: пощо нищити маєш себе?"},{"part":7,"stix":17,"order":17,"stix_n":17,"name":"eccl-7.17","book":"eccl","text":"Не будь несправедливим занадто, і немудрим не будь: пощо маєш померти в неча́сі своїм?"},{"part":7,"stix":18,"order":18,"stix_n":18,"name":"eccl-7.18","book":"eccl","text":"Добре, щоб ти ухопи́вся за це, але й з того своєї руки не спускай, бо богобоя́зний втече від усього того."},{"part":7,"stix":19,"order":19,"stix_n":19,"name":"eccl-7.19","book":"eccl","text":"Мудрість робить мудрого сильнішим за десятьох володарів, що в місті."},{"part":7,"stix":20,"order":20,"stix_n":20,"name":"eccl-7.20","book":"eccl","text":"Немає люди́ни праведної на землі, що робила б добро́ й не грішила,"},{"part":7,"stix":21,"order":21,"stix_n":21,"name":"eccl-7.21","book":"eccl","text":"тому́ не клади свого серця на всякі слова́, що гово́рять, щоб не чути свого раба, коли він лихосло́вить тебе,"},{"part":7,"stix":22,"order":22,"stix_n":22,"name":"eccl-7.22","book":"eccl","text":"знає бо серце твоє, що багато разі́в також ти лихосло́вив на інших!"},{"part":7,"stix":23,"order":23,"stix_n":23,"name":"eccl-7.23","book":"eccl","text":"Усе́ це я в мудрості ви́пробував, і сказав: „Стану мудрим!“ Та дале́ка від мене вона!"},{"part":7,"stix":24,"order":24,"stix_n":24,"name":"eccl-7.24","book":"eccl","text":"Дале́ке оте, що було́, і глибо́ке, глибо́ке, — хто зна́йде його?"},{"part":7,"stix":25,"order":25,"stix_n":25,"name":"eccl-7.25","book":"eccl","text":"Звернувся я серцем своїм, щоб пізна́ти й розві́дати, та шукати премудрість і розум, та щоб пізнати, що безбожність — глупо́та, а нерозум — безу́мство!"},{"part":7,"stix":26,"order":26,"stix_n":26,"name":"eccl-7.26","book":"eccl","text":"І знайшов я річ гіршу від смерти — то жінку, бо па́стка вона, її ж серце — тене́та, а руки її — то кайда́ни! Хто добрий у Бога — врято́ваний буде від неї, а грішного схо́пить вона!"},{"part":7,"stix":27,"order":27,"stix_n":27,"name":"eccl-7.27","book":"eccl","text":"Подивися, оце я знайшов, сказав Пропові́дник: рівняймо одне до одно́го, щоб знайти зрозумі́ння!"},{"part":7,"stix":28,"order":28,"stix_n":28,"name":"eccl-7.28","book":"eccl","text":"Чого ще шукала душа моя, та не знайшла: я люди́ну знайшов одну з тисячі, але жінки між ними всіма́ не знайшов!"},{"part":7,"stix":29,"order":29,"stix_n":29,"name":"eccl-7.29","book":"eccl","text":"Крім то́го, поглянь, що знайшов я: що праведною вчинив Бог люди́ну, та ви́гадок усяких шукають вони!"},{"part":8,"stix":1,"order":1,"stix_n":1,"name":"eccl-8.1","book":"eccl","text":"Хто, як той мудрий, і зна́чення речі хто знає? Розсвітлює мудрість люди́ни обличчя її, і суворість лиця її змінюється."},{"part":8,"stix":2,"order":2,"stix_n":2,"name":"eccl-8.2","book":"eccl","text":"Я раджу: Наказа царсько́го виконуй, і то ради прися́ги перед Богом."},{"part":8,"stix":3,"order":3,"stix_n":3,"name":"eccl-8.3","book":"eccl","text":"Не квапся від нього відходити, не стій при злій справі, бо все, що захоче, він зробить,"},{"part":8,"stix":4,"order":4,"stix_n":4,"name":"eccl-8.4","book":"eccl","text":"бо слово царе́ве — то вла́да, і хто йому скаже: „Що́ робиш?“"},{"part":8,"stix":5,"order":5,"stix_n":5,"name":"eccl-8.5","book":"eccl","text":"Хто виконує заповідь, той не пізна́є нічого лихого, серце ж мудрого знає час і право."},{"part":8,"stix":6,"order":6,"stix_n":6,"name":"eccl-8.6","book":"eccl","text":"Бо для кожної речі час і право своє, бо лихо люди́ни числе́нне на ній,"},{"part":8,"stix":7,"order":7,"stix_n":7,"name":"eccl-8.7","book":"eccl","text":"бо не знає, що буде, і я́к саме буде, хто їй розпові́сть?"},{"part":8,"stix":8,"order":8,"stix_n":8,"name":"eccl-8.8","book":"eccl","text":"Немає люди́ни, яка панувала б над вітром, щоб стримати вітер, і вла́ди нема над днем смерти, і на війні нема зві́льнення, і пана свого́ не врятує безбожність."},{"part":8,"stix":9,"order":9,"stix_n":9,"name":"eccl-8.9","book":"eccl","text":"Усе це я бачив, і серце своє прикладав я до кожного чину, що відбувався під сонцем. І був час, коли запанувала люди́на над люди́ною на лихо для неї."},{"part":8,"stix":10,"order":10,"stix_n":10,"name":"eccl-8.10","book":"eccl","text":"І я бачив безбожних похо́ваних, і до їхнього гро́бу прихо́дили, а ті, що чинили добро́, повики́дані з місця святого, і в місті забуті. Марно́та й оце!"},{"part":8,"stix":11,"order":11,"stix_n":11,"name":"eccl-8.11","book":"eccl","text":"Що скоро не чиниться при́суд за вчинок лихий, тому́ серце лю́дських синів повне ними, щоб чинити лихе́."},{"part":8,"stix":12,"order":12,"stix_n":12,"name":"eccl-8.12","book":"eccl","text":"Хоч сто раз чинить грішний лихе́, а Бог суд відкладає йому, однако я знаю, що ти́м буде добре, хто Бога боїться, хто перед обличчям Його має страх!"},{"part":8,"stix":13,"order":13,"stix_n":13,"name":"eccl-8.13","book":"eccl","text":"А безбожному добре не буде, і мов тінь, довгих днів він не матиме, бо він перед Божим лицем стра́ху не має!"},{"part":8,"stix":14,"order":14,"stix_n":14,"name":"eccl-8.14","book":"eccl","text":"Є марно́та, яка на землі ді́ється, — що є справедливі, що лихо спадає на них, мов за вчинок безбожних, а є безбожні, що добрео спадає на них, мов за чин справедливих! Я сказав, що марно́та й оце!"},{"part":8,"stix":15,"order":15,"stix_n":15,"name":"eccl-8.15","book":"eccl","text":"І радість я похваляв: що немає люди́ні під сонцем добра́, хіба тільки щоб їсти, та пити та ті́шитися, і оце супрово́дить її в її праці за ча́су життя її, що під сонцем Бог дав був їй."},{"part":8,"stix":16,"order":16,"stix_n":16,"name":"eccl-8.16","book":"eccl","text":"Коли я поклав своє серце, щоб мудрість пізнати, і побачити чин, що діється він на землі, бо ні вдень ні вночі сну не бачить люди́на своїми очима,"},{"part":8,"stix":17,"order":17,"stix_n":17,"name":"eccl-8.17","book":"eccl","text":"і коли я побачив усякий чин Бога, тоді я пізнав, що не може люди́на збагнути чину, під сонцем учи́неного! Тому скільки люди́на не тру́диться, щоб дошукатись цього, то не зна́йде, і коли й мудрий скаже, що знає, — не зможе знайти!"},{"part":9,"stix":1,"order":1,"stix_n":1,"name":"eccl-9.1","book":"eccl","text":"Ото ж бо все це я до серця свого взяв, і бачило серце моє все оце, що праведні й мудрі та їхні учи́нки — у Божій руці, так само любов чи нена́висть: Люди́на не знає нічого, що є перед нею!"},{"part":9,"stix":2,"order":2,"stix_n":2,"name":"eccl-9.2","book":"eccl","text":"Однакове всім випадає: праведному і безбожному, доброму й чистому та нечистому, і тому́, хто жертву прино́сить, і тому, хто жертви не приносить, як доброму, так і грішникові, тому, хто кляне́ться, як і тому, хто клятви боїться!"},{"part":9,"stix":3,"order":3,"stix_n":3,"name":"eccl-9.3","book":"eccl","text":"Оце зле у всім, що під сонцем тим ді́ється, — що одна́кове всім випада́є, і серце лю́дських синів повне зла, і за життя їхнього безу́мство в їхньому серці, а по то́му до мертвих відходять."},{"part":9,"stix":4,"order":4,"stix_n":4,"name":"eccl-9.4","book":"eccl","text":"Хто знахо́диться поміж живих, той має надію, бо краще собаці живому, ніж ле́вові ме́ртвому!"},{"part":9,"stix":5,"order":5,"stix_n":5,"name":"eccl-9.5","book":"eccl","text":"Бо знають живі, що помруть, а померлі нічо́го не знають, і заплати немає вже їм, — бо забута і пам'ять про них,"},{"part":9,"stix":6,"order":6,"stix_n":6,"name":"eccl-9.6","book":"eccl","text":"і їхнє коха́ння, і їхня нена́висть, та за́здрощі їхні загинули вже, і нема вже їм ча́стки навіки ні в чо́му, що під сонцем тим ді́ється!"},{"part":9,"stix":7,"order":7,"stix_n":7,"name":"eccl-9.7","book":"eccl","text":"Тож іди, їж із радістю хліб свій, та з серцем веселим вино своє пий, коли Бог уподо́бав Собі твої вчинки!"},{"part":9,"stix":8,"order":8,"stix_n":8,"name":"eccl-9.8","book":"eccl","text":"Нехай кожного ча́су одежа твоя буде біла, і нехай на твоїй голові не бракує оли́ви!"},{"part":9,"stix":9,"order":9,"stix_n":9,"name":"eccl-9.9","book":"eccl","text":"Заживай життя з жінкою, яку ти кохаєш, по всі́ дні марно́ти твоєї, що Бог дав для тебе під сонцем на всі́ дні марно́ти твоєї,— бо оце твоя доля в житті та в твоєму труді́, що під сонцем ним тру́дишся ти!"},{"part":9,"stix":10,"order":10,"stix_n":10,"name":"eccl-9.10","book":"eccl","text":"Все, що всилі чинити рука твоя, теє роби, бо немає в шео́лі, куди ти йде́ш, ні роботи, ні ро́здуму, ані знання́, ані мудрости!"},{"part":9,"stix":11,"order":11,"stix_n":11,"name":"eccl-9.11","book":"eccl","text":"Зно́ву я бачив під сонцем, що біг не у ско́рих, і бій не в хоро́брих, а хліб не в премудрих, і не в розумних багатство, ні ласка — у знавців, — а від ча́су й наго́ди залежні вони!"},{"part":9,"stix":12,"order":12,"stix_n":12,"name":"eccl-9.12","book":"eccl","text":"Бо ча́су свого люди́на не знає, мов риби, поло́влені в па́губну сітку, і мов пта́хи, захо́плені в сі́льце, — так хапа́ються лю́дські сини за час лиха, коли воно на́гло спадає, на них!"},{"part":9,"stix":13,"order":13,"stix_n":13,"name":"eccl-9.13","book":"eccl","text":"Також оцю мудрість я бачив під сонцем, і велика для мене здавалась вона:"},{"part":9,"stix":14,"order":14,"stix_n":14,"name":"eccl-9.14","book":"eccl","text":"Було мале місто, і було в ньому мало людей. І раз прийшов цар великий до нього, й його оточи́в, і побудува́в проти нього велику обло́гу."},{"part":9,"stix":15,"order":15,"stix_n":15,"name":"eccl-9.15","book":"eccl","text":"Але в ньому знайшлася люди́на убога, та мудра, і вона врятувала те місто своєю премудрістю, — та пізніше ніхто не згадав про цю вбогу люди́ну!"},{"part":9,"stix":16,"order":16,"stix_n":16,"name":"eccl-9.16","book":"eccl","text":"І я говорив: Краща мудрість за силу; одна́ко пого́рджується мудрість бідного, і не слухаються його слів!"},{"part":9,"stix":17,"order":17,"stix_n":17,"name":"eccl-9.17","book":"eccl","text":"Слова мудрих, почуті в споко́ї, кращі від крику володаря поміж безглу́здими."},{"part":9,"stix":18,"order":18,"stix_n":18,"name":"eccl-9.18","book":"eccl","text":"Мудрість краща від зброї військо́вої, але один грішник погубить багато добра́."},{"part":10,"stix":1,"order":1,"stix_n":1,"name":"eccl-10.1","book":"eccl","text":"Мертві мухи псують та зашумовують оливу мирова́рника, — так трохи глупо́ти псує мудрість та славу."},{"part":10,"stix":2,"order":2,"stix_n":2,"name":"eccl-10.2","book":"eccl","text":"Серце мудрого тягне право́руч, а серце безумного — ліво́руч."},{"part":10,"stix":3,"order":3,"stix_n":3,"name":"eccl-10.3","book":"eccl","text":"Коли нерозумний і прямою дорогою йде, йому серця[5] бракує, і всім він говорить, що він нерозумний."},{"part":10,"stix":4,"order":4,"stix_n":4,"name":"eccl-10.4","book":"eccl","text":"Коли гнів володаря стане на тебе, не лишай свого місця, — бо лагі́дність доводить до про́щення навіть великих провин."},{"part":10,"stix":5,"order":5,"stix_n":5,"name":"eccl-10.5","book":"eccl","text":"Є зло, що я бачив під сонцем, мов по́милка, що повстає від володаря:"},{"part":10,"stix":6,"order":6,"stix_n":6,"name":"eccl-10.6","book":"eccl","text":"на великих висо́тах глупо́та буває поста́влена, а багаті сидять у низині́!"},{"part":10,"stix":7,"order":7,"stix_n":7,"name":"eccl-10.7","book":"eccl","text":"Я бачив на ко́нях рабів, князі́ ж пішки ходили, немов ті раби."},{"part":10,"stix":8,"order":8,"stix_n":8,"name":"eccl-10.8","book":"eccl","text":"Хто яму копає, той в неї впаде́, а хто валить мура, того га́дина вкусить."},{"part":10,"stix":9,"order":9,"stix_n":9,"name":"eccl-10.9","book":"eccl","text":"Хто зно́сить камі́ння, пора́ниться ним; хто дро́ва рубає, загро́жений ними."},{"part":10,"stix":10,"order":10,"stix_n":10,"name":"eccl-10.10","book":"eccl","text":"Як залізо ступіє, й хтось ле́за не ви́гострить, той мусить напру́жити свою силу, — та мудрість зара́дить йому!"},{"part":10,"stix":11,"order":11,"stix_n":11,"name":"eccl-10.11","book":"eccl","text":"Коли вкусить гадюка перед закля́ттям, тоді ворожби́т не потрібний."},{"part":10,"stix":12,"order":12,"stix_n":12,"name":"eccl-10.12","book":"eccl","text":"Слова́ з уст премудрого — милість, а губи безумного нищать його:"},{"part":10,"stix":13,"order":13,"stix_n":13,"name":"eccl-10.13","book":"eccl","text":"поча́ток слів його уст — глупо́та, а кінець його уст — зле шале́нство."},{"part":10,"stix":14,"order":14,"stix_n":14,"name":"eccl-10.14","book":"eccl","text":"Нерозумний говорить багато, та не знає люди́на, що́ буде; а що буде по ньому, хто скаже йому?"},{"part":10,"stix":15,"order":15,"stix_n":15,"name":"eccl-10.15","book":"eccl","text":"Втомляє безумного праця його, бо не знає й дороги до міста."},{"part":10,"stix":16,"order":16,"stix_n":16,"name":"eccl-10.16","book":"eccl","text":"Горе, кра́ю, тобі, коли цар твій — хлопчи́на, а влади́ки твої спозара́нку їдять!"},{"part":10,"stix":17,"order":17,"stix_n":17,"name":"eccl-10.17","book":"eccl","text":"Щасливий ти, кра́ю, коли син шляхе́тних у тебе царем, а влади́ки твої своєча́сно їдять, як ті му́жі, а не як п'яни́ці!"},{"part":10,"stix":18,"order":18,"stix_n":18,"name":"eccl-10.18","book":"eccl","text":"Від лі́нощів ва́литься стеля, а з опу́щення рук тече дах."},{"part":10,"stix":19,"order":19,"stix_n":19,"name":"eccl-10.19","book":"eccl","text":"Гости́ну справляють для радощів, і вином весели́ться життя, а за срі́бло все це можна мати."},{"part":10,"stix":20,"order":20,"stix_n":20,"name":"eccl-10.20","book":"eccl","text":"Навіть у ду́мці своїй не злосло́в на царя, і в спа́льні своїй не кляни багача́, — небесний бо птах віднесе́ твою мову, а крила́тий розкаже про слово твоє."},{"part":11,"stix":1,"order":1,"stix_n":1,"name":"eccl-11.1","book":"eccl","text":"Хліб свій пускай по воді, бо по багатьох днях знов зна́йдеш його."},{"part":11,"stix":2,"order":2,"stix_n":2,"name":"eccl-11.2","book":"eccl","text":"Давай частку на сім чи й на вісім, бо не знаєш, яке буде зло на землі."},{"part":11,"stix":3,"order":3,"stix_n":3,"name":"eccl-11.3","book":"eccl","text":"Коли́ перепо́вняться хмари дощем, то виллють на землю його. А коли дереви́на на пі́вдень впаде́ чи на пі́вніч, зали́шиться на місці, куди дереви́на впаде́."},{"part":11,"stix":4,"order":4,"stix_n":4,"name":"eccl-11.4","book":"eccl","text":"Хто вважає на вітер, не буде той сі́яти, а хто споглядає на хмари, не буде той жати."},{"part":11,"stix":5,"order":5,"stix_n":5,"name":"eccl-11.5","book":"eccl","text":"Як не ві́даєш ти, яка то путь вітру, як кості зроста́ють в утро́бі вагі́тної, так не ві́даєш ти чину Бога, що робить усе."},{"part":11,"stix":6,"order":6,"stix_n":6,"name":"eccl-11.6","book":"eccl","text":"Сій ра́нком насіння своє, та й під вечір хай не спочиває рука твоя, не знаєш бо ти, котре ви́йде на краще тобі, — оце чи оте, чи обо́є одна́ково добрі."},{"part":11,"stix":7,"order":7,"stix_n":7,"name":"eccl-11.7","book":"eccl","text":"І світло солодке, і добре оча́м сонце бачити,"},{"part":11,"stix":8,"order":8,"stix_n":8,"name":"eccl-11.8","book":"eccl","text":"і коли б люди́на жила́ й довгі роки́, хай за всіх їх вона ті́шиться, і хай пам'ятає дні те́мряви, бо їх бу́де багато, — усе, що надійде, марно́та!"},{"part":11,"stix":9,"order":9,"stix_n":9,"name":"eccl-11.9","book":"eccl","text":"Ті́шся, юначе, своїм молоде́цтвом, а серце твоє нехай буде веселе за днів молодо́щів твоїх! І ходи ти доро́гами серця свого й виді́нням оче́й своїх, але знай, що за все це впрова́дить тебе Бог до су́ду!"},{"part":11,"stix":10,"order":10,"stix_n":10,"name":"eccl-11.10","book":"eccl","text":"Тому́ жени смуток від серця свого́, і віддаляй зле від тіла твого, бо й дити́нство, і рання життє́ва зоря́ — то марно́та!"},{"part":12,"stix":1,"order":1,"stix_n":1,"name":"eccl-12.1","book":"eccl","text":"І пам'ята́й в днях юна́цтва свого́ про свого Творця́, аж поки не при́йдуть злі дні, й не наступлять літа́, про які говорити ти бу́деш: „Для мене вони неприємні!“"},{"part":12,"stix":2,"order":2,"stix_n":2,"name":"eccl-12.2","book":"eccl","text":"аж поки не сте́мніє сонце, і світло, і місяць, і зо́рі, і не ве́рнуться хмари густі́ за доще́м,"},{"part":12,"stix":3,"order":3,"stix_n":3,"name":"eccl-12.3","book":"eccl","text":"у день, коли затремтя́ть ті, хто дім стереже, і зі́гнуться мужні, і спи́нять роботу свою млинарі́, бо їх стане мало, і поте́мніють ті, хто в вікно визирає,"},{"part":12,"stix":4,"order":4,"stix_n":4,"name":"eccl-12.4","book":"eccl","text":"і двері подвійні на вулицю за́мкнені бу́дуть, як зме́ншиться гу́ркіт млина́, і голос пташи́ни замовкне, і затихнуть всі до́чки співучі,"},{"part":12,"stix":5,"order":5,"stix_n":5,"name":"eccl-12.5","book":"eccl","text":"і будуть боятись високого місця, і жа́хи в дорозі їм бу́дуть, і мигда́ль зацвіте, й обтяжі́є коби́лка, і загине бажа́ння, бо[6] люди́на відхо́дить до вічного дому свого́, а по вулиці будуть ходити довко́ла голосі́льники,"},{"part":12,"stix":6,"order":6,"stix_n":6,"name":"eccl-12.6","book":"eccl","text":"аж поки не пі́рветься срібний шнуро́к, і не зло́миться кругла посу́дина з золота, і при джерелі́ не розі́б'ється глек, і не зламається ко́ло, й не ру́не в крини́цю..."},{"part":12,"stix":7,"order":7,"stix_n":7,"name":"eccl-12.7","book":"eccl","text":"І ве́рнеться порох у землю, як був, а дух ве́рнеться зно́ву до Бога, що дав був його!"},{"part":12,"stix":8,"order":8,"stix_n":8,"name":"eccl-12.8","book":"eccl","text":"Наймарні́ша марно́та, — сказав Пропові́дник, — марно́та — усе!"},{"part":12,"stix":9,"order":9,"stix_n":9,"name":"eccl-12.9","book":"eccl","text":"Крім того, що Пропові́дник був мудрий, він навчав ще наро́д знання́. Він важив та досліджував, склав багато при́повістей."},{"part":12,"stix":10,"order":10,"stix_n":10,"name":"eccl-12.10","book":"eccl","text":"Проповідник пильнував знахо́дити потрібні слова, і вірно писав правдиві слова."},{"part":12,"stix":11,"order":11,"stix_n":11,"name":"eccl-12.11","book":"eccl","text":"Слова мудрих — немов оті ле́за в ґірли́зі, і мов позаби́вані цвя́хи, складачі́ ж таких слів, — вони да́ні від одного Па́стиря."},{"part":12,"stix":12,"order":12,"stix_n":12,"name":"eccl-12.12","book":"eccl","text":"А понад те, сину мій, будь обере́жний: складати багато книжо́к — не буде кінця́, а багато навчатися — мука для тіла!"},{"part":12,"stix":13,"order":13,"stix_n":13,"name":"eccl-12.13","book":"eccl","text":"Підсумок усьо́го почутого: Бога бійся, й чини́ Його за́повіді, бо належить це кожній люди́ні!"},{"part":12,"stix":14,"order":14,"stix_n":14,"name":"eccl-12.14","book":"eccl","text":"Бо Бог приведе́ кожну справу на суд, і все потаємне, — чи добре воно, чи лихе!"}]