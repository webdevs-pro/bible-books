[{"part":1,"stix":1,"order":1,"stix_n":1,"name":"eph-1.1","book":"eph","text":"Павло, з волі Божої апо́стол Христа Ісуса, святим, що в Ефе́сі, і вірним у Христі Ісусі, —"},{"part":1,"stix":2,"order":2,"stix_n":2,"name":"eph-1.2","book":"eph","text":"нехай буде вам благода́ть та мир від Бога, Отця нашого, і Господа Ісуса Христа!"},{"part":1,"stix":3,"order":3,"stix_n":3,"name":"eph-1.3","book":"eph","text":"Благословенний Бог і Отець Господа нашого Ісуса Христа, що нас у Христі поблагословив усяким благослове́нням духовним у небесах,"},{"part":1,"stix":4,"order":4,"stix_n":4,"name":"eph-1.4","book":"eph","text":"так як вибрав у Ньому Він нас перше зало́ження світу, щоб були перед Ним ми святі й непорочні, у любові,"},{"part":1,"stix":5,"order":5,"stix_n":5,"name":"eph-1.5","book":"eph","text":"призна́чивши напере́д, щоб нас усинови́ти для Себе Ісусом Христом, за вподо́банням волі Своєї,"},{"part":1,"stix":6,"order":6,"stix_n":6,"name":"eph-1.6","book":"eph","text":"на хвалу́ слави благода́ті Своєї, якою Він обдарував нас в Улю́бленім,"},{"part":1,"stix":7,"order":7,"stix_n":7,"name":"eph-1.7","book":"eph","text":"що маємо в Ньому відку́плення кров'ю Його, про́щення провин, через багатство благода́ті Його,"},{"part":1,"stix":8,"order":8,"stix_n":8,"name":"eph-1.8","book":"eph","text":"яку Він намно́жив у нас у всякій премудрості й розва́жності,"},{"part":1,"stix":9,"order":9,"stix_n":9,"name":"eph-1.9","book":"eph","text":"об'явивши нам таємни́цю волі Своєї за Своїм уподо́банням, яке постановив у Самому Собі,"},{"part":1,"stix":10,"order":10,"stix_n":10,"name":"eph-1.10","book":"eph","text":"для уря́дження ви́повнення часів, щоб усе об'єднати в Христі, — що на небі, і що́ на землі."},{"part":1,"stix":11,"order":11,"stix_n":11,"name":"eph-1.11","book":"eph","text":"У Нім, що в Нім стали ми й спадкоє́мцями, бувши призначені наперед постановою Того, Хто все чинить за радою волі Своєї,"},{"part":1,"stix":12,"order":12,"stix_n":12,"name":"eph-1.12","book":"eph","text":"щоб на хвалу́ Його слави були ми, що перше надіялися на Христа."},{"part":1,"stix":13,"order":13,"stix_n":13,"name":"eph-1.13","book":"eph","text":"У Ньому й ви, як почули були слово правди, Єва́нгелію спасі́ння свого, та в Нього й увірували, запечатані стали Святим Духом обі́тниці,"},{"part":1,"stix":14,"order":14,"stix_n":14,"name":"eph-1.14","book":"eph","text":"Який є завда́ток нашого спа́дку, на викуп здобутого, на хвалу́ Його слави!"},{"part":1,"stix":15,"order":15,"stix_n":15,"name":"eph-1.15","book":"eph","text":"Тому й я, прочувши про вашу віру в Господа Ісуса, і про любов до всіх святих,"},{"part":1,"stix":16,"order":16,"stix_n":16,"name":"eph-1.16","book":"eph","text":"не перестаю за вас дя́кувати, і в моли́твах своїх за вас згадую,"},{"part":1,"stix":17,"order":17,"stix_n":17,"name":"eph-1.17","book":"eph","text":"щоб Бог Господа нашого Ісуса Христа, Отець слави, дав вам Духа премудрости та об'явлення для пізна́ння Його,"},{"part":1,"stix":18,"order":18,"stix_n":18,"name":"eph-1.18","book":"eph","text":"просвітив очі вашого серця,[1] щоб ви зрозуміли, до якої надії Він вас закликає, і який багатий Його славний спа́док у святих,"},{"part":1,"stix":19,"order":19,"stix_n":19,"name":"eph-1.19","book":"eph","text":"і яка безмірна ве́лич Його сили в нас, що віруємо за ви́явленням поту́жної сили Його,"},{"part":1,"stix":20,"order":20,"stix_n":20,"name":"eph-1.20","book":"eph","text":"яку виявив Він у Христі, воскресивши із мертвих Його, і посадивши на небі право́руч Себе,"},{"part":1,"stix":21,"order":21,"stix_n":21,"name":"eph-1.21","book":"eph","text":"вище від усякого уря́ду, і вла́ди, і сили, і панува́ння, і всякого йме́ння, що на́зване не тільки в цім віці, але й у майбу́тньому."},{"part":1,"stix":22,"order":22,"stix_n":22,"name":"eph-1.22","book":"eph","text":"І все впокорив Він під ноги Йому́, і Його дав найвище за все — за Голову Церкви,"},{"part":1,"stix":23,"order":23,"stix_n":23,"name":"eph-1.23","book":"eph","text":"а вона — Його тіло, по́вня Того, що все всім наповня́є!"},{"part":2,"stix":1,"order":1,"stix_n":1,"name":"eph-2.1","book":"eph","text":"І вас, що мертві були через ваші провини й гріхи,"},{"part":2,"stix":2,"order":2,"stix_n":2,"name":"eph-2.2","book":"eph","text":"в яких ви колись проживали за звича́єм віку цього́, за волею князя, що панує в повітрі, духа, що працює тепер у неслухня́них,"},{"part":2,"stix":3,"order":3,"stix_n":3,"name":"eph-2.3","book":"eph","text":"між якими й усі ми проживали колись у пожадливостях нашого тіла, як чинили волю тіла й думо́к, і з природи були дітьми́ гніву, як і інші, -"},{"part":2,"stix":4,"order":4,"stix_n":4,"name":"eph-2.4","book":"eph","text":"Бог же, багатий на милосердя, через Свою превелику любов, що нею Він нас полюбив,"},{"part":2,"stix":5,"order":5,"stix_n":5,"name":"eph-2.5","book":"eph","text":"і нас, що мертві були через прогріхи, оживив ра́зом із Христом, — спасені ви благода́ттю, -"},{"part":2,"stix":6,"order":6,"stix_n":6,"name":"eph-2.6","book":"eph","text":"і ра́зом із Ним воскресив, і ра́зом із Ним посадив на небесних місцях у Христі Ісусі,"},{"part":2,"stix":7,"order":7,"stix_n":7,"name":"eph-2.7","book":"eph","text":"щоб у наступних віках показати безмірне багатство благода́ті Своєї в до́брості до нас у Христі Ісусі."},{"part":2,"stix":8,"order":8,"stix_n":8,"name":"eph-2.8","book":"eph","text":"Бо спасені ви благода́ттю через віру, а це не від вас, то дар Божий,"},{"part":2,"stix":9,"order":9,"stix_n":9,"name":"eph-2.9","book":"eph","text":"не від діл, щоб ніхто не хвалився."},{"part":2,"stix":10,"order":10,"stix_n":10,"name":"eph-2.10","book":"eph","text":"Бо ми — Його тво́риво, ство́рені в Христі Ісусі на добрі діла, які Бог наперед приготува́в, щоб ми в них перебува́ли."},{"part":2,"stix":11,"order":11,"stix_n":11,"name":"eph-2.11","book":"eph","text":"Отож, пам'ятайте, що ви, колись тілом погани, що вас так звані рукотворно „обрізані“ на тілі звуть „необрізаними“,"},{"part":2,"stix":12,"order":12,"stix_n":12,"name":"eph-2.12","book":"eph","text":"що ви того ча́су були́ без Христа, відлучені від громади ізра́їльської, і чужі заповітам обі́тниці, не мавши надії й без Бога на світі."},{"part":2,"stix":13,"order":13,"stix_n":13,"name":"eph-2.13","book":"eph","text":"А тепер у Христі Ісусі ви, що колись далекі були́, стали близькі́ Христовою кров'ю."},{"part":2,"stix":14,"order":14,"stix_n":14,"name":"eph-2.14","book":"eph","text":"Він бо наш мир, що вчинив із двох одне й зруйнував середи́нну перегороду, ворожнечу, Своїм тілом, -"},{"part":2,"stix":15,"order":15,"stix_n":15,"name":"eph-2.15","book":"eph","text":"Він Своєю наукою знищив Зако́на заповідей, щоб з обох збудувати Собою одно́го ново́го чоловіка, мир чинивши,"},{"part":2,"stix":16,"order":16,"stix_n":16,"name":"eph-2.16","book":"eph","text":"і хрестом примирити із Богом обох в однім тілі, ворожнечу на ньому забивши."},{"part":2,"stix":17,"order":17,"stix_n":17,"name":"eph-2.17","book":"eph","text":"І, прийшовши, „Він благовісти́в мир вам, далеким, і мир близьки́м“,"},{"part":2,"stix":18,"order":18,"stix_n":18,"name":"eph-2.18","book":"eph","text":"бо обоє Ним маємо при́ступ у Дусі однім до Отця."},{"part":2,"stix":19,"order":19,"stix_n":19,"name":"eph-2.19","book":"eph","text":"Отже, ви вже не чужі й не прихо́дьки, а співгорожа́ни святим, і домашні для Бога,"},{"part":2,"stix":20,"order":20,"stix_n":20,"name":"eph-2.20","book":"eph","text":"збудовані на основі апо́столів і пророків, де наріжним каменем є Сам Ісус Христос,"},{"part":2,"stix":21,"order":21,"stix_n":21,"name":"eph-2.21","book":"eph","text":"що на ньому вся[2] буді́вля, улад побудована, росте в святий храм у Господі,"},{"part":2,"stix":22,"order":22,"stix_n":22,"name":"eph-2.22","book":"eph","text":"що на ньому і ви ра́зом будуєтеся Духом на оселю Божу."},{"part":3,"stix":1,"order":1,"stix_n":1,"name":"eph-3.1","book":"eph","text":"Через це я, Павло, є в'я́зень Ісуса Христа за вас, поган, —"},{"part":3,"stix":2,"order":2,"stix_n":2,"name":"eph-3.2","book":"eph","text":"якщо ви тільки чули про заря́дження Божої благодаті, що для вас мені да́на."},{"part":3,"stix":3,"order":3,"stix_n":3,"name":"eph-3.3","book":"eph","text":"Бо мені об'я́вленням дано пізнати таємницю, як писав я вам коротко вище,"},{"part":3,"stix":4,"order":4,"stix_n":4,"name":"eph-3.4","book":"eph","text":"з чого можете ви, читаючи, пізнати моє розумі́ння таємни́ці Христової."},{"part":3,"stix":5,"order":5,"stix_n":5,"name":"eph-3.5","book":"eph","text":"А вона за інших поколінь не була оголошена лю́дським сина́м, як об'явилась тепер через Духа Його святим апо́столам і пророкам, —"},{"part":3,"stix":6,"order":6,"stix_n":6,"name":"eph-3.6","book":"eph","text":"що погани співспадкоємці, і одне тіло, і співучасники Його обі́тниці в Христі́ Ісусі через Єва́нгелію,"},{"part":3,"stix":7,"order":7,"stix_n":7,"name":"eph-3.7","book":"eph","text":"якій служи́телем я став через дар благода́ті Божої, що дана мені чином сили Його."},{"part":3,"stix":8,"order":8,"stix_n":8,"name":"eph-3.8","book":"eph","text":"Мені, найменшому від усіх святих, да́на була оця благода́ть, — благовісти́ти поганам недосліджене багатство Христове,"},{"part":3,"stix":9,"order":9,"stix_n":9,"name":"eph-3.9","book":"eph","text":"та ви́світлити, що́ то є заря́дження таємни́ці, яка від віків захована в Бозі, Який створив усе,"},{"part":3,"stix":10,"order":10,"stix_n":10,"name":"eph-3.10","book":"eph","text":"щоб тепер через Церкву була оголошена початкам та владам на небі найрізніша мудрість Божа,"},{"part":3,"stix":11,"order":11,"stix_n":11,"name":"eph-3.11","book":"eph","text":"за відвічної постанови, яку Він учинив у Христі Ісусі, Господі нашім,"},{"part":3,"stix":12,"order":12,"stix_n":12,"name":"eph-3.12","book":"eph","text":"в Якім маємо відвагу та доступ у надії через віру в Нього."},{"part":3,"stix":13,"order":13,"stix_n":13,"name":"eph-3.13","book":"eph","text":"Тому́ то благаю я вас не занепада́ти духом через терпіння моє через вас, бо воно — ваша слава."},{"part":3,"stix":14,"order":14,"stix_n":14,"name":"eph-3.14","book":"eph","text":"Для того схиляю коліна свої перед Отцем,"},{"part":3,"stix":15,"order":15,"stix_n":15,"name":"eph-3.15","book":"eph","text":"що від Нього має йме́ння кожен рід на небі й на землі, —"},{"part":3,"stix":16,"order":16,"stix_n":16,"name":"eph-3.16","book":"eph","text":"щоб Він дав вам за багатством слави Своєї силою зміцни́тися через Духа Його в чоловікові вну́трішнім,"},{"part":3,"stix":17,"order":17,"stix_n":17,"name":"eph-3.17","book":"eph","text":"щоб Христос через віру заме́шкав у ваших серця́х, щоб ви, закорі́нені й основані в любові,"},{"part":3,"stix":18,"order":18,"stix_n":18,"name":"eph-3.18","book":"eph","text":"змогли зрозуміти зо всіма́ святими, що́ то ширина́ й довжина́, і глибина́ й вишина́,"},{"part":3,"stix":19,"order":19,"stix_n":19,"name":"eph-3.19","book":"eph","text":"і пізнати Христову любов, яка перевищує знання́, щоб були ви напо́внені всякою повното́ю Божою."},{"part":3,"stix":20,"order":20,"stix_n":20,"name":"eph-3.20","book":"eph","text":"А Тому́, Хто може зробити значно більш над усе, чого просимо або ду́маємо, силою, що діє в нас,"},{"part":3,"stix":21,"order":21,"stix_n":21,"name":"eph-3.21","book":"eph","text":"Тому слава в Церкві та в Христі Ісусі на всі покоління на вічні віки. Амі́нь."},{"part":4,"stix":1,"order":1,"stix_n":1,"name":"eph-4.1","book":"eph","text":"Отож, благаю вас я, в'я́зень у Господі, щоб ви пово́дилися гі́дно покли́кання, що до нього покликано вас,"},{"part":4,"stix":2,"order":2,"stix_n":2,"name":"eph-4.2","book":"eph","text":"зо всякою покорою та ла́гідністю, з довготерпінням, у любові те́рплячи один о́дного,"},{"part":4,"stix":3,"order":3,"stix_n":3,"name":"eph-4.3","book":"eph","text":"пильнуючи зберігати єдність Духа в союзі спокою."},{"part":4,"stix":4,"order":4,"stix_n":4,"name":"eph-4.4","book":"eph","text":"Одне тіло, один Дух, як і були ви покликані в одній надії вашого покли́кання."},{"part":4,"stix":5,"order":5,"stix_n":5,"name":"eph-4.5","book":"eph","text":"Один Госпо́дь, одна віра, одне хрищення,"},{"part":4,"stix":6,"order":6,"stix_n":6,"name":"eph-4.6","book":"eph","text":"один Бог і Отець усіх, що Він над усіма́, і через усіх, і в усіх."},{"part":4,"stix":7,"order":7,"stix_n":7,"name":"eph-4.7","book":"eph","text":"А кожному з нас да́на благода́ть у міру дару Христового."},{"part":4,"stix":8,"order":8,"stix_n":8,"name":"eph-4.8","book":"eph","text":"Тому́ й сказано: „Піднявшися на висоту́, Ти полоне́них набрав і лю́дям дав да́ри!“"},{"part":4,"stix":9,"order":9,"stix_n":9,"name":"eph-4.9","book":"eph","text":"А те, що „піднявся був“, що́ то, як не те, що перше й зійшов був до найнижчих місць землі?"},{"part":4,"stix":10,"order":10,"stix_n":10,"name":"eph-4.10","book":"eph","text":"Хто зійшов був, Той саме й піднявся ви́соко над усі небеса́, щоб напо́внити все."},{"part":4,"stix":11,"order":11,"stix_n":11,"name":"eph-4.11","book":"eph","text":"І Він, отож, настанови́в одних за апо́столів, одних за пророків, а тих за благові́сників,[3] а тих за па́стирів та вчителі́в,"},{"part":4,"stix":12,"order":12,"stix_n":12,"name":"eph-4.12","book":"eph","text":"щоб приготува́ти святих на ді́ло служби для збудува́ння тіла Христового,"},{"part":4,"stix":13,"order":13,"stix_n":13,"name":"eph-4.13","book":"eph","text":"аж поки ми всі не дося́гнемо з'єднання віри й пізна́ння Сина Божого, Мужа досконалого, у міру зросту Христової повноти́,"},{"part":4,"stix":14,"order":14,"stix_n":14,"name":"eph-4.14","book":"eph","text":"щоб більш не були́ ми малолі́тками, що хитаються й захоплюються від усякого вітру науки за лю́дською ома́ною та за лукавством до хитрого блу́ду,"},{"part":4,"stix":15,"order":15,"stix_n":15,"name":"eph-4.15","book":"eph","text":"щоб були ми правдомовні в любові, і в усьому зростали в Нього, а Він — Голова, Христос."},{"part":4,"stix":16,"order":16,"stix_n":16,"name":"eph-4.16","book":"eph","text":"А з Нього все тіло, скла́дене й зв'язане всяким допомічни́м сугло́бом, у міру чинности кожного окремого члена, чи́нить зріст тіла на будува́ння самого себе любов'ю."},{"part":4,"stix":17,"order":17,"stix_n":17,"name":"eph-4.17","book":"eph","text":"Отже, говорю я це й свідку́ю в Господі, щоб ви більш не пово́дилися, як пово́дяться погани в марно́ті свого розуму, —"},{"part":4,"stix":18,"order":18,"stix_n":18,"name":"eph-4.18","book":"eph","text":"вони запа́морочені розумом, відчу́жені від життя Божого за не́уцтво, що в них, за стверділість їхніх серде́ць,"},{"part":4,"stix":19,"order":19,"stix_n":19,"name":"eph-4.19","book":"eph","text":"вони отупіли й віддали́ся розпусті, щоб чинити всяку не́чисть із заже́рливістю."},{"part":4,"stix":20,"order":20,"stix_n":20,"name":"eph-4.20","book":"eph","text":"Але ви не так пізнали Христа,"},{"part":4,"stix":21,"order":21,"stix_n":21,"name":"eph-4.21","book":"eph","text":"якщо ви чули про Нього, і навчилися в Нім, бо правда в Ісусі,"},{"part":4,"stix":22,"order":22,"stix_n":22,"name":"eph-4.22","book":"eph","text":"щоб відкинути, за першим поступо́ванням, старо́го чоловіка, який зотліває в звабли́вих пожадливостях,"},{"part":4,"stix":23,"order":23,"stix_n":23,"name":"eph-4.23","book":"eph","text":"та відновлятися духом вашого розуму,"},{"part":4,"stix":24,"order":24,"stix_n":24,"name":"eph-4.24","book":"eph","text":"і зодягнутися в ново́го чоловіка, ство́реного за Богом у праведності й святості правди."},{"part":4,"stix":25,"order":25,"stix_n":25,"name":"eph-4.25","book":"eph","text":"Тому́ то, неправду відкинувши, говоріть кожен правду до свого ближнього, бо ми члени один для о́дного."},{"part":4,"stix":26,"order":26,"stix_n":26,"name":"eph-4.26","book":"eph","text":"Гнівайтеся, та не грішіть, — сонце нехай не заходить у вашому гніві,"},{"part":4,"stix":27,"order":27,"stix_n":27,"name":"eph-4.27","book":"eph","text":"і місця дия́волові не давайте!"},{"part":4,"stix":28,"order":28,"stix_n":28,"name":"eph-4.28","book":"eph","text":"Хто крав, нехай більше не кра́де, а краще нехай працює та чинить руками своїми добро, щоб мати подати нужде́нному."},{"part":4,"stix":29,"order":29,"stix_n":29,"name":"eph-4.29","book":"eph","text":"Нехай жодне слово гниле не виходить із уст ваших, але тільки таке, що добре на потрібне збудува́ння, щоб воно подало́ благода́ть тим, хто чує."},{"part":4,"stix":30,"order":30,"stix_n":30,"name":"eph-4.30","book":"eph","text":"І не засму́чуйте Духа Святого Божого, Яким ви запечатані на день ви́купу."},{"part":4,"stix":31,"order":31,"stix_n":31,"name":"eph-4.31","book":"eph","text":"Усяке подратува́ння, і гнів, і лютість, і крик, і лайка нехай буде взято від вас ра́зом із уся́кою злобо́ю."},{"part":4,"stix":32,"order":32,"stix_n":32,"name":"eph-4.32","book":"eph","text":"А ви один до о́дного будьте ласка́ві, милости́ві, прощаючи один о́дному, як і Бог через Христа вам простив!"},{"part":5,"stix":1,"order":1,"stix_n":1,"name":"eph-5.1","book":"eph","text":"Отже, будьте наслідувачами Богові, як улю́блені діти,"},{"part":5,"stix":2,"order":2,"stix_n":2,"name":"eph-5.2","book":"eph","text":"і поводьтеся в любові, як і Христос полюбив вас, і видав за нас Само́го Себе, як дар і жертву Богові на приємні па́хощі."},{"part":5,"stix":3,"order":3,"stix_n":3,"name":"eph-5.3","book":"eph","text":"А розпуста та не́чисть усяка й заже́рливість нехай навіть не згадуються поміж вами, як ли́чить святим,"},{"part":5,"stix":4,"order":4,"stix_n":4,"name":"eph-5.4","book":"eph","text":"і гидо́та, і марносло́вство або жарти, що непристойні вам, але краще дя́кування."},{"part":5,"stix":5,"order":5,"stix_n":5,"name":"eph-5.5","book":"eph","text":"Знайте бо це, що жоден розпу́сник, чи нечистий, або заже́рливий, що він ідоля́нин, не має спа́дку в Христовому й Божому Царстві!"},{"part":5,"stix":6,"order":6,"stix_n":6,"name":"eph-5.6","book":"eph","text":"Нехай вас не зво́дить ніхто словами марно́тними, бо гнів Божий приходить за них на неслухня́них, —"},{"part":5,"stix":7,"order":7,"stix_n":7,"name":"eph-5.7","book":"eph","text":"тож не будьте їм спільниками !"},{"part":5,"stix":8,"order":8,"stix_n":8,"name":"eph-5.8","book":"eph","text":"Ви бо були колись те́мрявою, тепер же ви світло в Господі, — поводьтеся, як діти світла,"},{"part":5,"stix":9,"order":9,"stix_n":9,"name":"eph-5.9","book":"eph","text":"бо плід світла знахо́диться в кожній добрості́, і праведності, і правді."},{"part":5,"stix":10,"order":10,"stix_n":10,"name":"eph-5.10","book":"eph","text":"Допевня́йтеся, що приємне для Господа,"},{"part":5,"stix":11,"order":11,"stix_n":11,"name":"eph-5.11","book":"eph","text":"і не беріть участи в неплідних ділах те́мряви, а краще й докоряйте."},{"part":5,"stix":12,"order":12,"stix_n":12,"name":"eph-5.12","book":"eph","text":"Бо соромно навіть казати про те, що роблять вони потає́мно!"},{"part":5,"stix":13,"order":13,"stix_n":13,"name":"eph-5.13","book":"eph","text":"Усе ж те, що світлом докоряється, стає явне, бо все, що явне стає, то світло."},{"part":5,"stix":14,"order":14,"stix_n":14,"name":"eph-5.14","book":"eph","text":"Через це то й говорить: „Сплячий, вставай, і воскре́сни із мертвих, — і Христос осві́тлить тебе!“"},{"part":5,"stix":15,"order":15,"stix_n":15,"name":"eph-5.15","book":"eph","text":"Отож, уважайте, щоб поводитися обере́жно, не як немудрі, але як мудрі,"},{"part":5,"stix":16,"order":16,"stix_n":16,"name":"eph-5.16","book":"eph","text":"використо́вуючи час, — дні бо лукаві!"},{"part":5,"stix":17,"order":17,"stix_n":17,"name":"eph-5.17","book":"eph","text":"Через це не будьте нерозумні, але розумійте, що́ є воля Господня."},{"part":5,"stix":18,"order":18,"stix_n":18,"name":"eph-5.18","book":"eph","text":"І не впивайтесь вином, в якому розпуста, але краще напо́внюйтесь Духом,"},{"part":5,"stix":19,"order":19,"stix_n":19,"name":"eph-5.19","book":"eph","text":"розмовляючи поміж собою псалма́ми, і гі́мнами, і пісня́ми духовними, співаючи й граючи в серці своєму для Господа,"},{"part":5,"stix":20,"order":20,"stix_n":20,"name":"eph-5.20","book":"eph","text":"дякуючи за́вжди за все Богові й Отцеві в Ім'я́ Господа нашого Ісуса Христа,"},{"part":5,"stix":21,"order":21,"stix_n":21,"name":"eph-5.21","book":"eph","text":"ко́рячися один о́дному у Христовім страху́."},{"part":5,"stix":22,"order":22,"stix_n":22,"name":"eph-5.22","book":"eph","text":"Дружи́ни, — корі́ться своїм чоловікам, як Господе́ві, —"},{"part":5,"stix":23,"order":23,"stix_n":23,"name":"eph-5.23","book":"eph","text":"бо чоловік — голова дружи́ни, як і Христос — Голова Церкви, Сам Спаситель тіла!"},{"part":5,"stix":24,"order":24,"stix_n":24,"name":"eph-5.24","book":"eph","text":"І як ко́риться Церква Христові, так і дружи́ни своїм чоловікам у всьо́му."},{"part":5,"stix":25,"order":25,"stix_n":25,"name":"eph-5.25","book":"eph","text":"Чоловіки, — любіть своїх дружи́н, як і Христос полюбив Церкву, і віддав за неї Себе,"},{"part":5,"stix":26,"order":26,"stix_n":26,"name":"eph-5.26","book":"eph","text":"щоб її освятити, очистивши водяним ку́пелем у слові,"},{"part":5,"stix":27,"order":27,"stix_n":27,"name":"eph-5.27","book":"eph","text":"щоб поставити її Собі славною Церквою, що не має плями чи вади, чи чогось такого, але щоб була́ свята й непорочна!"},{"part":5,"stix":28,"order":28,"stix_n":28,"name":"eph-5.28","book":"eph","text":"Чоловіки повинні любити дружи́н своїх так, як власні тіла, бо хто любить дружи́ну свою, той любить самого себе."},{"part":5,"stix":29,"order":29,"stix_n":29,"name":"eph-5.29","book":"eph","text":"Бо ніко́ли ніхто не знена́видів власного тіла, а годує та гріє його, як і Христос Церкву,"},{"part":5,"stix":30,"order":30,"stix_n":30,"name":"eph-5.30","book":"eph","text":"бо ми — члени Тіла Його від тіла Його й від косте́й Його!"},{"part":5,"stix":31,"order":31,"stix_n":31,"name":"eph-5.31","book":"eph","text":"„Покине тому́ чоловік батька й матір, і пристане до дружи́ни своєї, — і бу́дуть обоє вони одним тілом“."},{"part":5,"stix":32,"order":32,"stix_n":32,"name":"eph-5.32","book":"eph","text":"Ця таємниця велика, — а я говорю́ про Христа та про Церкву!"},{"part":5,"stix":33,"order":33,"stix_n":33,"name":"eph-5.33","book":"eph","text":"Отже, нехай кожен зокре́ма із вас любить так свою дружи́ну, як самого себе, а дружи́на нехай боїться свого чоловіка!"},{"part":6,"stix":1,"order":1,"stix_n":1,"name":"eph-6.1","book":"eph","text":"Діти, — слухайтеся своїх батьків у Господі, бо це справедливе!"},{"part":6,"stix":2,"order":2,"stix_n":2,"name":"eph-6.2","book":"eph","text":"„Шануй свого батька та матір“ — це перша заповідь з обі́тницею, —"},{"part":6,"stix":3,"order":3,"stix_n":3,"name":"eph-6.3","book":"eph","text":"„щоб добре вело́ся тобі, і щоб ти був на землі довголітній!“"},{"part":6,"stix":4,"order":4,"stix_n":4,"name":"eph-6.4","book":"eph","text":"А батьки, — не дратуйте дітей своїх, а виховуйте їх в напомина́нні й остере́женні Божому!"},{"part":6,"stix":5,"order":5,"stix_n":5,"name":"eph-6.5","book":"eph","text":"Раби, — слухайтеся тілесних панів зо стра́хом і тремті́нням у простоті́ серця вашого, як Христа!"},{"part":6,"stix":6,"order":6,"stix_n":6,"name":"eph-6.6","book":"eph","text":"Не працюйте тільки про лю́дське око, немов чоловіковго́дники, а як раби Христові, чиніть від душі волю Божу,"},{"part":6,"stix":7,"order":7,"stix_n":7,"name":"eph-6.7","book":"eph","text":"служіть із зичли́вістю, немов Господе́ві, а не лю́дям!"},{"part":6,"stix":8,"order":8,"stix_n":8,"name":"eph-6.8","book":"eph","text":"Знайте, що кожен, коли зробить що добре, те саме оде́ржить від Господа, чи то раб, чи то вільний."},{"part":6,"stix":9,"order":9,"stix_n":9,"name":"eph-6.9","book":"eph","text":"А пани, — чиніть їм те са́ме, занеха́юйте погро́зи, знайте, що для вас і для них є на небі Госпо́дь, а Він на обличчя[4] не дивиться!"},{"part":6,"stix":10,"order":10,"stix_n":10,"name":"eph-6.10","book":"eph","text":"Наре́шті, мої брати, зміцняйтеся Господом та могу́тністю сили Його!"},{"part":6,"stix":11,"order":11,"stix_n":11,"name":"eph-6.11","book":"eph","text":"Зодягніться в повну Божу зброю, щоб могли ви стати проти хи́трощів диявольських."},{"part":6,"stix":12,"order":12,"stix_n":12,"name":"eph-6.12","book":"eph","text":"Бо ми не маємо боротьби проти крови та тіла, але проти початків, проти вла́ди, проти світоправителів цієї те́мряви, проти піднебесних ду́хів зло́би."},{"part":6,"stix":13,"order":13,"stix_n":13,"name":"eph-6.13","book":"eph","text":"Через це візьміть повну Божу збро́ю, щоб могли ви дати о́пір дня злого, і, все виконавши, витримати."},{"part":6,"stix":14,"order":14,"stix_n":14,"name":"eph-6.14","book":"eph","text":"Отже, стійте, підперезавши сте́гна свої правдою, і зодягнувшись у броню́ праведности,"},{"part":6,"stix":15,"order":15,"stix_n":15,"name":"eph-6.15","book":"eph","text":"і взувши ноги в готовість Єва́нгелії миру."},{"part":6,"stix":16,"order":16,"stix_n":16,"name":"eph-6.16","book":"eph","text":"А найбільш над усе візьміть щита́ віри, яким зможете погасити всі огне́нні стрі́ли лукавого."},{"part":6,"stix":17,"order":17,"stix_n":17,"name":"eph-6.17","book":"eph","text":"Візьміть і шоло́ма спасіння, і меча духовного, який є Слово Боже."},{"part":6,"stix":18,"order":18,"stix_n":18,"name":"eph-6.18","book":"eph","text":"Усякою молитвою й благанням кожного ча́су моліться у Дусі, а для того пильнуйте з повною витрива́лістю та молитвою за всіх святих,"},{"part":6,"stix":19,"order":19,"stix_n":19,"name":"eph-6.19","book":"eph","text":"і за мене, щоб да́не було́ мені слово відкрити уста́ свої, і зо сміливістю провіщати таємницю Єва́нгелії,"},{"part":6,"stix":20,"order":20,"stix_n":20,"name":"eph-6.20","book":"eph","text":"для якої посо́л я в кайда́нах, щоб сміли́во про неї звіщати, як належить мені."},{"part":6,"stix":21,"order":21,"stix_n":21,"name":"eph-6.21","book":"eph","text":"А щоб знали і ви щось про мене, та що́ я роблю́, то все вам розпові́сть Тихи́к, улю́блений брат і в Господі вірний служи́тель,"},{"part":6,"stix":22,"order":22,"stix_n":22,"name":"eph-6.22","book":"eph","text":"якого послав я до вас на це са́ме, щоб довідалися ви про нас, і щоб ваші серця він поті́шив."},{"part":6,"stix":23,"order":23,"stix_n":23,"name":"eph-6.23","book":"eph","text":"Мир брата́м і любов із вірою від Бога Отця й Господа Ісуса Христа!"},{"part":6,"stix":24,"order":24,"stix_n":24,"name":"eph-6.24","book":"eph","text":"Благода́ть зо всіма́, що незмінно люблять Господа нашого Ісуса Христа! Амі́нь."}]