[{"part":1,"stix":1,"order":1,"stix_n":1,"name":"esf-1.1","book":"esf","text":"[1] І сталося за днів Ахашверо́ша,[2] це той Ахашверо́ш, що царював від Індії аж до Етіопії, сто й двадцять і сім окру́г, —"},{"part":1,"stix":2,"order":2,"stix_n":2,"name":"esf-1.2","book":"esf","text":"за тих днів, коли цар Ахашверош засів на троні свого царства, на замку Су́зи.[3]"},{"part":1,"stix":3,"order":3,"stix_n":3,"name":"esf-1.3","book":"esf","text":"Третього року свого царюва́ння справив він гости́ну для всіх своїх князі́в та для своїх слуг ві́йська перського та мідійського, старши́х та прави́телів округ,"},{"part":1,"stix":4,"order":4,"stix_n":4,"name":"esf-1.4","book":"esf","text":"показуючи ба́гатство слави царства свого й пишну славу своєї вели́чности довгі дні, сто й вісімдесят день."},{"part":1,"stix":5,"order":5,"stix_n":5,"name":"esf-1.5","book":"esf","text":"А по скінченні цих днів справив цар для всього наро́ду, що знахо́дився в за́мку Су́зи, від великого й аж до мало́го, гости́ну на сім день на садко́вому подві́р'ї царсько́го пала́цу."},{"part":1,"stix":6,"order":6,"stix_n":6,"name":"esf-1.6","book":"esf","text":"Біла, зелена та блаки́тна ткани́на, три́мана віссо́новими та пурпу́ровими шну́рами, ви́сіла на срібних стовпця́х та мармуро́вих коло́нах. Золоті та срібні ло́жа стояли на підлозі з пли́ток з зеленого, білого, жовтого й чорного ма́рмуру."},{"part":1,"stix":7,"order":7,"stix_n":7,"name":"esf-1.7","book":"esf","text":"А напо́ї подавали в золотому по́суді, в посуді все різному, і царсько́го вина було ве́льми щедро, за великою спромо́жністю царя."},{"part":1,"stix":8,"order":8,"stix_n":8,"name":"esf-1.8","book":"esf","text":"А пиття було за встановленим порядком, — ніхто не приму́шував, бо цар так установи́в усім значни́м свого дому, щоб чинили за вподо́бою кожного."},{"part":1,"stix":9,"order":9,"stix_n":9,"name":"esf-1.9","book":"esf","text":"Також цариця Ва́шті спра́вила гости́ну для жіно́к в царсько́му домі царя Ахашверо́ша."},{"part":1,"stix":10,"order":10,"stix_n":10,"name":"esf-1.10","book":"esf","text":"Сьо́мого дня, коли цареві стало ве́село на серці від вина, він сказав Мегуманові, Біззеті, Харвоні, Біґті, і Аваґті, Зетарові та Каркасові, сімо́м е́внухам, які служили перед обличчям царя Ахашвероша,"},{"part":1,"stix":11,"order":11,"stix_n":11,"name":"esf-1.11","book":"esf","text":"приве́сти царицю Вашті перед цареве обличчя в короні царські́й, щоб показати наро́дам та зверхникам її красу́, бо була вона вродли́вого ви́гляду."},{"part":1,"stix":12,"order":12,"stix_n":12,"name":"esf-1.12","book":"esf","text":"Та цариця Ва́шті відмо́вилася прийти за царськи́м словом, що було передане їй через е́внухів. І сильно загні́вався цар, і в ньому горіла його лю́тість!"},{"part":1,"stix":13,"order":13,"stix_n":13,"name":"esf-1.13","book":"esf","text":"І сказав цар до мудреців, що знають часи́ (бо так царська́ справа йшла перед усіма́, що знали зако́на та право,"},{"part":1,"stix":14,"order":14,"stix_n":14,"name":"esf-1.14","book":"esf","text":"а близьки́ми до нього були: Каршена, Шетар, Адмата, Паршіш, Мерес, Марсена, Мемухан, сім князів перськи́х та мідійських, які бачать царе́ве обличчя й сидять перші в царстві):"},{"part":1,"stix":15,"order":15,"stix_n":15,"name":"esf-1.15","book":"esf","text":"„Як велить зако́н, щоб зробити з царицею Вашті за те, що не виконала сло́ва царя Ахашвероша, переданого їй через євнухів?“"},{"part":1,"stix":16,"order":16,"stix_n":16,"name":"esf-1.16","book":"esf","text":"І сказав Мемухан перед царем та князя́ми: „Не перед сами́м царе́м провини́лася цариця Вашті, але й перед усіма́ князя́ми та перед усіма́ народами, що по всіх окру́гах царя Ахашвероша."},{"part":1,"stix":17,"order":17,"stix_n":17,"name":"esf-1.17","book":"esf","text":"Бо цари́цин учи́нок ді́йде до всіх жіно́к, і спричи́ниться до пого́рдження їхніх чолові́ків в їхніх оча́х, бо бу́дуть говорити: Цар Ахашверо́ш сказав був приве́сти царицю перед обличчя своє, та вона не прийшла́!"},{"part":1,"stix":18,"order":18,"stix_n":18,"name":"esf-1.18","book":"esf","text":"І цього дня казатимуть те саме княгині перські та мідійські, що почують про цари́цин учи́нок, до всіх царськи́х князі́в, — і бу́де багато пого́рди та гніву!"},{"part":1,"stix":19,"order":19,"stix_n":19,"name":"esf-1.19","book":"esf","text":"Якщо цареві це добре, нехай ви́йде царськи́й нака́з від нього й нехай буде записане в зако́нах Персії та Мідії, і нехай не поминеться, щоб Вашті більш не прихо́дила перед обличчя царя Ахашвероша, а її царюва́ння цар дасть іншій, ліпшій від неї."},{"part":1,"stix":20,"order":20,"stix_n":20,"name":"esf-1.20","book":"esf","text":"А коли почується царськи́й нака́з, який цар зробить відо́мим у всім своїм царстві, хоч яке велике воно, то всі жінки́ віддадуть честь своїм чоловікам, від великого й аж до мало́го“."},{"part":1,"stix":21,"order":21,"stix_n":21,"name":"esf-1.21","book":"esf","text":"І була приємна ця рада в оча́х царя та князі́в, і цар зробив за Мемухановим словом."},{"part":1,"stix":22,"order":22,"stix_n":22,"name":"esf-1.22","book":"esf","text":"І порозсила́в він листи до всіх царськи́х окру́г, до кожної округи — письмо́м її, і до кожного наро́ду — мовою його́, щоб кожен чоловік був па́ном у домі своєму, і говорив про це мовою свого наро́ду."},{"part":2,"stix":1,"order":1,"stix_n":1,"name":"esf-2.1","book":"esf","text":"По цих подіях, коли затихла лютість царя Ахашверо́ша, згадав він про Ва́шті, і що́ вона зробила, і що́ було заря́джене про неї."},{"part":2,"stix":2,"order":2,"stix_n":2,"name":"esf-2.2","book":"esf","text":"І сказали царські о́троки, його слу́ги: „Нехай пошукають для царя дівчат, уродли́вих на ви́гляд панні́в,"},{"part":2,"stix":3,"order":3,"stix_n":3,"name":"esf-2.3","book":"esf","text":"і нехай цар призна́чить уря́дників по всіх окру́гах свого царства, і нехай вони зберуть усіх дівчат, панні́в уродли́вого ви́гляду, до за́мку Сузи, до дому жіно́к під руку Геґа́я, царсько́го є́внуха, сто́рожа жіно́к, і дати їм потрібне для їхнього причепу́рення."},{"part":2,"stix":4,"order":4,"stix_n":4,"name":"esf-2.4","book":"esf","text":"А та ді́вчина, що бу́де найкраща в царськи́х оча́х, буде царювати замість Ва́шті“. І була приємна ця рада у царе́вих оча́х, — і він зробив так."},{"part":2,"stix":5,"order":5,"stix_n":5,"name":"esf-2.5","book":"esf","text":"А в замку Су́зи був один юде́янин, а ім'я́ йому Мордеха́й,[4] син Яіра, сина Шім'ї, сина Кішового, муж Веніями́нівець,"},{"part":2,"stix":6,"order":6,"stix_n":6,"name":"esf-2.6","book":"esf","text":"що був узятий з Єрусалиму з тим поло́ном, який був узятий ра́зом з Єхонією, царем Юдиним, якого взяв був Навуходоно́сор, цар вавило́нський."},{"part":2,"stix":7,"order":7,"stix_n":7,"name":"esf-2.7","book":"esf","text":"І він вихо́вував Гадассу, вона ж Есте́р, дочку́ свого дя́дька, бо не мала вона ні батька, ні матері. А ця ді́вчина була хорошої поста́ви та вродли́вого ви́гляду, а коли помер її ба́тько та мати її, Мордеха́й узяв її собі за дочку́."},{"part":2,"stix":8,"order":8,"stix_n":8,"name":"esf-2.8","book":"esf","text":"І сталося, коли був оголо́шений царськи́й нака́з та зако́н його́, і коли збирали багато дівча́т до за́мку Су́зи під руку Геґая, то взята була́ й Есте́р до царсько́го дому під руку Геґая, сто́рожа жіно́к."},{"part":2,"stix":9,"order":9,"stix_n":9,"name":"esf-2.9","book":"esf","text":"І була́ та ді́вчина хороша в його оча́х, і мала ласку перед ним, і він приспіши́в видати їй потрібне для її причепу́рення й її ча́стки, та дати їй сімо́х відповідних дівча́т із царсько́го дому. І він перемістив її та дівча́т її до найкращого місця в домі жіно́к."},{"part":2,"stix":10,"order":10,"stix_n":10,"name":"esf-2.10","book":"esf","text":"Есте́р не ви́явила ні про наро́д свій, ні про місце свого наро́дження, бо Мордеха́й наказа́в їй, щоб цього вона не виявля́ла."},{"part":2,"stix":11,"order":11,"stix_n":11,"name":"esf-2.11","book":"esf","text":"А кожного дня Мордеха́й ходив до подві́р'я дому жіно́к, щоб дові́датись, як мається Есте́р та що́ вона робить."},{"part":2,"stix":12,"order":12,"stix_n":12,"name":"esf-2.12","book":"esf","text":"А коли прихо́дила черга́ для кожної ді́вчини вхо́дити до царя Ахашверо́ша, коли кінча́лися дванадцять місяців устано́вленого поря́дку для жіно́к, — бо так виповня́лися дні їхнього причепу́рювання: шість місяців — мирровою оливою, а шість місяців па́хощами та іншим потрібним для причепурювання жіно́к, —"},{"part":2,"stix":13,"order":13,"stix_n":13,"name":"esf-2.13","book":"esf","text":"то з тим ді́вчина прихо́дила до царя́: давалося їй усе, що вона скаже, щоб воно йшло з нею з дому жіно́к до дому царсько́го."},{"part":2,"stix":14,"order":14,"stix_n":14,"name":"esf-2.14","book":"esf","text":"Ввечорі вона прихо́дила, а ра́нком вона верта́лася до другого дому жіно́к під руку Шаазґаза, царсько́го е́внуха, сто́рожа нало́жниць. Вона вже не вхо́дила до царя, хіба б що цар пожадав її, і вона була покли́кана за ім'я́м."},{"part":2,"stix":15,"order":15,"stix_n":15,"name":"esf-2.15","book":"esf","text":"А коли настала черга́ для Есте́ри, — дочки́ Авіхая, Мордеха́євого дядька, що взяв її собі за дочку́, — щоб іти до царя, вона нічого не жада́ла, як тільки того, що казав Геґай, царськи́й е́внух, сторож жінок. І Естер мала ласку в очах усіх, хто її бачив!"},{"part":2,"stix":16,"order":16,"stix_n":16,"name":"esf-2.16","book":"esf","text":"І була́ взя́та Есте́р до царя Ахашвероша, до царсько́го дому його, десятого місяця, він місяць тевет, сьомого року царюва́ння його́."},{"part":2,"stix":17,"order":17,"stix_n":17,"name":"esf-2.17","book":"esf","text":"І цар покоха́в Естер понад усіх жіно́к, і вона мала прихи́льність та ласку перед його обличчям понад усіх дівча́т, — і він поклав царську́ корону на її го́лову, і зробив її цари́цею замість Ва́шті."},{"part":2,"stix":18,"order":18,"stix_n":18,"name":"esf-2.18","book":"esf","text":"І спра́вив цар велику гости́ну для всіх своїх князі́в та своїх слуг, гостину для Есте́ри, і зробив поле́гшення для окру́г, і дав дару́нка за царсько́ю спроможністю."},{"part":2,"stix":19,"order":19,"stix_n":19,"name":"esf-2.19","book":"esf","text":"А коли збирали дівчат другий раз, то Мордеха́й сидів при царські́й брамі."},{"part":2,"stix":20,"order":20,"stix_n":20,"name":"esf-2.20","book":"esf","text":"Есте́р же не виявляла місця свого наро́дження та народу свого, як наказав був їй Мордеха́й, бо Есте́р вико́нувала Мордехаєве слово так, як коли була́ в нього на ви́хованні."},{"part":2,"stix":21,"order":21,"stix_n":21,"name":"esf-2.21","book":"esf","text":"Тими днями, коли Мордеха́й сидів у царські́й брамі, розгнівалися Біґтан та Тереш, два царські́ е́внухи зо сторожі́в поро́гів, — і заду́мували простягну́ти руку на царя Ахашверо́ша."},{"part":2,"stix":22,"order":22,"stix_n":22,"name":"esf-2.22","book":"esf","text":"І стала відо́ма ця річ Мордехаєві, і він доніс про це цариці Есте́р, а Есте́р переказала цареві в імені Мордехая."},{"part":2,"stix":23,"order":23,"stix_n":23,"name":"esf-2.23","book":"esf","text":"І була́ розві́дана ця справа, і зна́йдено так, і ті обоє були́ пові́шені на ши́бениці. І було записане це в хро́ніці перед обличчям царськи́м."},{"part":3,"stix":1,"order":1,"stix_n":1,"name":"esf-3.1","book":"esf","text":"По цих подіях цар Ахашверо́ш звеличив Га́мана, сина Гаммедатового, аґаґ'янина, і пови́щив його, і поставив його крісло понад усіх князі́в, що були з ним."},{"part":3,"stix":2,"order":2,"stix_n":2,"name":"esf-3.2","book":"esf","text":"А всі цареві раби, що були в царські́й брамі, падали на коліна та вклонялися Га́манові, бо так про нього наказав цар. А Мордеха́й не падав на коліна й не вклоня́вся."},{"part":3,"stix":3,"order":3,"stix_n":3,"name":"esf-3.3","book":"esf","text":"І сказали царські́ раби, що були в царські́й брамі, до Мордеха́я: „Чого ти переступа́єш царе́вого нака́за?“"},{"part":3,"stix":4,"order":4,"stix_n":4,"name":"esf-3.4","book":"esf","text":"І сталося, як вони говорили до нього день-у-день, а він не слу́хався їх, то вони доне́сли Га́манові, щоб побачити, чи втри́мається Мордеха́й у своїм слові, бо він виявив їм, що він юде́янин."},{"part":3,"stix":5,"order":5,"stix_n":5,"name":"esf-3.5","book":"esf","text":"І побачив Га́ман, що Мордеха́й не падає на коліна й не вклоняється йому́, — і Га́ман перепо́внився лю́тістю..."},{"part":3,"stix":6,"order":6,"stix_n":6,"name":"esf-3.6","book":"esf","text":"І пого́рджував він у своїх оча́х простягну́ти руку свою не тільки на Мордехая, самого його, бо доне́сли йому про Мордеха́їв наро́д, і Га́ман шукав випадку ви́губити всіх юде́ян, що були в усьому Ахашверо́шевому царстві, наро́д Мордеха́їв."},{"part":3,"stix":7,"order":7,"stix_n":7,"name":"esf-3.7","book":"esf","text":"Першого місяця, він місяць нісан, дванадцятого року царя Ахашверо́ша, ки́дано пу́ра, цебто жеребка́, перед Га́маном із дня на день та з місяця на місяць, і жереб упав на дванадцятий місяць, він місяць адар."},{"part":3,"stix":8,"order":8,"stix_n":8,"name":"esf-3.8","book":"esf","text":"І сказав Га́ман до царя Ахашверо́ша: „Є один наро́д, розпоро́шений та поді́лений між наро́дами в усіх окру́гах твого царства, а зако́ни їх рі́зняться від зако́нів усіх наро́дів і зако́нів царськи́х вони не вико́нують, — і цареві не варто позоставля́ти їх."},{"part":3,"stix":9,"order":9,"stix_n":9,"name":"esf-3.9","book":"esf","text":"Якщо це цареві вгодне, нехай бу́де написано ви́губити їх, а я відва́жу десять тисяч талантів срібла на руки робітникі́в, щоб уне́сли до царськи́х скарбни́ць“!"},{"part":3,"stix":10,"order":10,"stix_n":10,"name":"esf-3.10","book":"esf","text":"І зняв цар пе́рсня свого́ зо своєї руки, і дав його Га́манові, синові Гаммедатовому, аґаґ'янинові, нена́висникові юде́їв."},{"part":3,"stix":11,"order":11,"stix_n":11,"name":"esf-3.11","book":"esf","text":"І сказав цар до Га́мана: „Це срібло віддаю́ тобі, і дається тобі й той наро́д, щоб робити з ним, як угодно в оча́х твоїх!“"},{"part":3,"stix":12,"order":12,"stix_n":12,"name":"esf-3.12","book":"esf","text":"І були́ покликані царські́ писарі́ першого місяця тринадцятого дня в ньому, і було написано все так, як наказав Га́ман до царськи́х сатра́пів та до намі́сників, що були над кожною окру́гою, і до князі́в кожного наро́ду, до кожної окру́ги письмо́м його, і до кожного наро́ду мовою його; в імені царя Ахашвероша було написано, і припеча́тано було́ царськи́м пе́рснем."},{"part":3,"stix":13,"order":13,"stix_n":13,"name":"esf-3.13","book":"esf","text":"І були́ послані листи через гінці́в до всіх царськи́х окру́г, щоб були повигу́блювані, побиті та понищені всі юдеї від хлопця й аж до старо́го, діти та жінки́ одного тринадцятого дня місяця дванадцятого, він місяць адар, а здо́бич по них пограбува́ти."},{"part":3,"stix":14,"order":14,"stix_n":14,"name":"esf-3.14","book":"esf","text":"Ві́дпис із цього листа щоб був виданий як зако́н, у кожній окру́зі, і оголо́шений для всіх наро́дів, щоб були́ готові на цей день."},{"part":3,"stix":15,"order":15,"stix_n":15,"name":"esf-3.15","book":"esf","text":"Гінці́ вийшли, пі́гнані царе́вим словом. А зако́н був ви́даний в за́мку Су́зи. А цар та Га́ман сіли до пиття́, а місто Сузи було в замі́шанні."},{"part":4,"stix":1,"order":1,"stix_n":1,"name":"esf-4.1","book":"esf","text":"А Мордеха́й дові́дався про все, що було зро́блено. І розде́р Мордехай одежу свою, і зодягнув вере́тище та посипався по́пелом, і вийшов на сере́дину міста, та й кричав криком сильним та гірки́м!"},{"part":4,"stix":2,"order":2,"stix_n":2,"name":"esf-4.2","book":"esf","text":"І прийшов він аж під царську́ браму, бо не можна було вхо́дити в царську́ браму в вере́тищному убранні́."},{"part":4,"stix":3,"order":3,"stix_n":3,"name":"esf-4.3","book":"esf","text":"А в кожній окру́зі та місці, куди дохо́дило слово царя та його зако́н, були для юдеїв велика жало́ба, і піст, і плач, і голосі́ння, а вере́тище та по́пел були́ ло́жем для багатьох..."},{"part":4,"stix":4,"order":4,"stix_n":4,"name":"esf-4.4","book":"esf","text":"І прийшли дівчата Есте́рині й е́внухи її, та й доне́сли їй про це. І дуже затремті́ла цариця, і послала одежу зодягнути Мордеха́я та зняти з нього його вере́тище, та він не прийня́в."},{"part":4,"stix":5,"order":5,"stix_n":5,"name":"esf-4.5","book":"esf","text":"І покликала Есте́р Гатаха, одного з е́внухів царя, якого він приста́вив до неї, і наказала йому дові́датися про Мордехая, що́ то з ним, і чого то жало́ба?"},{"part":4,"stix":6,"order":6,"stix_n":6,"name":"esf-4.6","book":"esf","text":"I вийшов Гатах на міську́ пло́щу, що перед царсько́ю брамою."},{"part":4,"stix":7,"order":7,"stix_n":7,"name":"esf-4.7","book":"esf","text":"І виявив йому Мордеха́й усе, що спіткало його, і про суму срібла, яку Га́ман сказав відва́жити до царсько́ї скарбни́ці за юдеїв, щоб ви́губити їх."},{"part":4,"stix":8,"order":8,"stix_n":8,"name":"esf-4.8","book":"esf","text":"І він дав йому відписа листа зако́ну, що був ви́даний у Су́зах на ви́гублення їх, щоб показав Есте́рі, та щоб доніс їй, і щоб наказа́в їй піти до царя блага́ти його та просити перед його обличчям за її наро́д."},{"part":4,"stix":9,"order":9,"stix_n":9,"name":"esf-4.9","book":"esf","text":"І прийшов Гатах, і доніс Есте́рі Мордехаєві слова́."},{"part":4,"stix":10,"order":10,"stix_n":10,"name":"esf-4.10","book":"esf","text":"I сказала Есте́р до Гатаха, і наказала йому переказати Мордехаєві:"},{"part":4,"stix":11,"order":11,"stix_n":11,"name":"esf-4.11","book":"esf","text":"„Усі царські́ раби та народ царськи́х окру́г знають, що кожен чоловік та жінка, що при́йде до царя до вну́трішнього подві́р'я непокликаний, один йому зако́н, — убити його, окрім того, кому цар простягне́ золоте бе́рло, — і буде він жити. А мене не кличуть вхо́дити до царя от уже тридцять день“."},{"part":4,"stix":12,"order":12,"stix_n":12,"name":"esf-4.12","book":"esf","text":"І переказали Мордехаєві Есте́рині слова́."},{"part":4,"stix":13,"order":13,"stix_n":13,"name":"esf-4.13","book":"esf","text":"І сказав Мордехай відпові́сти Естері: „Не ду́май в душі своїй, що втечеш до царсько́го дому одна з усіх юдеїв..."},{"part":4,"stix":14,"order":14,"stix_n":14,"name":"esf-4.14","book":"esf","text":"Бо якщо справді бу́деш ти мовча́ти цього ча́су, то поле́гшення та врятува́ння при́йде для юдеїв з іншого місця, а ти та дім твого батька погинете. А хто знає, чи не на час, як оцей, досягла́ ти царства!“"},{"part":4,"stix":15,"order":15,"stix_n":15,"name":"esf-4.15","book":"esf","text":"І сказала Есте́р відпові́сти Мордехаєві:"},{"part":4,"stix":16,"order":16,"stix_n":16,"name":"esf-4.16","book":"esf","text":"„Іди, збери всіх юдеїв, що знахо́дяться в Су́зах, і по́стіть за мене, і не їжте й не пийте три дні, ніч та день. Також я та дівча́та мої бу́демо по́стити так, і так прийду́ до царя, хоч це не буде за зако́ном. А якщо я загину, то загину“."},{"part":4,"stix":17,"order":17,"stix_n":17,"name":"esf-4.17","book":"esf","text":"І пішов Мордеха́й, і зробив усе, як звеліла йому Есте́р."},{"part":5,"stix":1,"order":1,"stix_n":1,"name":"esf-5.1","book":"esf","text":"І сталося третього дня, і вбрала Естер царські́ шати, та й стала на вну́трішньому подві́р'ї царсько́го дому, навпроти царсько́го дому. А цар сидів на тро́ні свого ца́рства в царсько́му домі навпроти входу до дому."},{"part":5,"stix":2,"order":2,"stix_n":2,"name":"esf-5.2","book":"esf","text":"І сталося, як цар побачив царицю Есте́р, що стоїть у брамі, то знайшла́ вона ласку в оча́х його. І цар простягну́в Естері золоте бе́рло, що в руці його, а Есте́р підійшла й доторкнулася до кінця бе́рла."},{"part":5,"stix":3,"order":3,"stix_n":3,"name":"esf-5.3","book":"esf","text":"І сказав до неї цар: „Що́ тобі, царице Есте́р? І яке проха́ння твоє? Якщо побажаєш аж до половини царства, то бу́де да́не тобі́!“"},{"part":5,"stix":4,"order":4,"stix_n":4,"name":"esf-5.4","book":"esf","text":"А Есте́р відказала: „Якщо це цареві вгодне, нехай при́йде цар та Га́ман сьогодні на гости́ну, яку я вчиню йому́!“"},{"part":5,"stix":5,"order":5,"stix_n":5,"name":"esf-5.5","book":"esf","text":"I сказав цар: „Скоріше покличте Га́мана, щоб виконати Есте́рині слова́!“ І прийшов цар та Га́ман у гости́ну, що вчинила Есте́р."},{"part":5,"stix":6,"order":6,"stix_n":6,"name":"esf-5.6","book":"esf","text":"І сказав цар до Есте́ри при питті вина: „Яке жада́ння твоє? І буде тобі да́не. І яке проха́ння твоє? Якщо побажаєш аж до полови́ни царства, то буде зро́блене!“"},{"part":5,"stix":7,"order":7,"stix_n":7,"name":"esf-5.7","book":"esf","text":"І відповіла́ Есте́р та й сказала: „Моє жада́ння та моє проха́ння таке:"},{"part":5,"stix":8,"order":8,"stix_n":8,"name":"esf-5.8","book":"esf","text":"Якщо знайшла́ я ласку в царевих оча́х, і якщо це цареві вгодне, щоб вво́лити жада́ння моє й щоб ви́конати проха́ння моє, — нехай при́йде цар та Га́ман на гости́ну, що зроблю́ їм, і взавтра я зроблю́ за царевим словом“."},{"part":5,"stix":9,"order":9,"stix_n":9,"name":"esf-5.9","book":"esf","text":"І вийшов Га́ман того дня радісний та добросе́рдий. Та коли Гаман побачив Мордехая в царські́й брамі, і він не встав і не затремтів перед ним, то Га́ман перепо́внився лютістю на Мордехая."},{"part":5,"stix":10,"order":10,"stix_n":10,"name":"esf-5.10","book":"esf","text":"Та стримався Гаман, і прийшов до свого дому. І послав він покли́кати своїх при́ятелів та жінку свою Зереш."},{"part":5,"stix":11,"order":11,"stix_n":11,"name":"esf-5.11","book":"esf","text":"І розповів їм Гаман про славу свого багатства, та про числе́нність синів своїх, та про все, як звеличив його цар, і як підняв його понад князі́в та слуг царе́вих."},{"part":5,"stix":12,"order":12,"stix_n":12,"name":"esf-5.12","book":"esf","text":"І сказав Гаман: „А цариця Естер не привела́ з царем на гости́ну, яку зробила, нікого, крім ме́не. І також наза́втра я покли́каний до неї з царем!"},{"part":5,"stix":13,"order":13,"stix_n":13,"name":"esf-5.13","book":"esf","text":"Та все це нічого не варте мені цього ча́су, доки я бачу того юдея Мордехая, що сидить у царські́й брамі!“"},{"part":5,"stix":14,"order":14,"stix_n":14,"name":"esf-5.14","book":"esf","text":"І сказала до нього жінка його Зе́реш та всі його при́ятелі: „Нехай приготують ши́беницю, високу на п'ятдеся́т ліктів, а ра́нком скажи царе́ві, і нехай повісять на ній Мордехая, і пі́деш з царем радісний на гостину“! І була приємна та рада для Гамана, і́ зробив він ту ши́беницю."},{"part":6,"stix":1,"order":1,"stix_n":1,"name":"esf-6.1","book":"esf","text":"Тієї ночі втік був сон від царя, і він сказав прине́сти Книгу пам'яток, Хроніки, — і вони читалися перед обличчям царськи́м."},{"part":6,"stix":2,"order":2,"stix_n":2,"name":"esf-6.2","book":"esf","text":"І зна́йдене було́ написане, що Мордехай доніс на Біґдана та Тереша, двох царськи́х е́внухів, зо сторо́жів поро́га, що заду́мували були простягнути руку на царя́ Ахашверо́ша."},{"part":6,"stix":3,"order":3,"stix_n":3,"name":"esf-6.3","book":"esf","text":"І сказав цар: „Яка честь та гі́дність зро́блена Мордеха́єві за це?“ І сказали ца́реві о́троки, що прислуго́вували йому: „Нічо́го йому́ не зро́блено“..."},{"part":6,"stix":4,"order":4,"stix_n":4,"name":"esf-6.4","book":"esf","text":"І спита́в цар: „Хто́ на подві́р'ї?“ А Га́ман прийшов на зо́внішнє подві́р'я царсько́го дому, щоб сказати цареві пові́сити Мордехая на тій ши́бениці, яку пригото́вив для нього."},{"part":6,"stix":5,"order":5,"stix_n":5,"name":"esf-6.5","book":"esf","text":"І сказали о́троки царя до нього: „Ось Га́ман стоїть на подві́р'ї“. І сказав цар: „Нехай уві́йде!“"},{"part":6,"stix":6,"order":6,"stix_n":6,"name":"esf-6.6","book":"esf","text":"І Гаман увійшов, а цар йому сказав: „Що́ зробити з чоловіком, якому цар хоче чести?“ І подумав Гаман у серці своїм: „Кому ж цар зажадає вчинити честь більше, як мені?“"},{"part":6,"stix":7,"order":7,"stix_n":7,"name":"esf-6.7","book":"esf","text":"І відповів Гаман царе́ві: „Тому чоловікові, якому цар жадає чести,"},{"part":6,"stix":8,"order":8,"stix_n":8,"name":"esf-6.8","book":"esf","text":"нехай принесу́ть цареву одежу, яку цар зодягав, та коня, що цар їздив на ньому, і щоб була да́на царська́ корона на його го́лову."},{"part":6,"stix":9,"order":9,"stix_n":9,"name":"esf-6.9","book":"esf","text":"І дати цю одежу та цього коня на руку котро́гось із старших князі́в царе́вих. І нехай зодя́гнуть того чоловіка, якому цар жадає чести, і нехай во́зять його на коні на міські́й площі, і нехай кличуть перед ним: „Так ро́биться му́жеві, якому цар жадає чести!“"},{"part":6,"stix":10,"order":10,"stix_n":10,"name":"esf-6.10","book":"esf","text":"І сказав цар до Гамана: „Поспіши, візьми́ одежу та коня, як казав ти, і зроби так юдеєві Мордеха́єві, що сидить у царській брамі. Не пропусти нічого зо всього, що́ ти говорив!“"},{"part":6,"stix":11,"order":11,"stix_n":11,"name":"esf-6.11","book":"esf","text":"І взяв Гаман одежу та коня, і зодягнув Мордехая, і возив його на міські́й площі, і кричав перед ним: „Так ро́биться му́жеві, якому цар жадає чести!“"},{"part":6,"stix":12,"order":12,"stix_n":12,"name":"esf-6.12","book":"esf","text":"I вернувся Мордеха́й до царсько́ї брами, а Га́ман поспішив до дому свого сумни́й та закривши го́лову."},{"part":6,"stix":13,"order":13,"stix_n":13,"name":"esf-6.13","book":"esf","text":"І розповів Гаман жінці своїй Зереші та всім при́ятелям своїм усе, що спіткало його. І сказали йому мудреці його та жінка його Зе́реш: „Якщо з юдейського насіння Мордехай, перед яким зачав ти падати, то не переможеш його, бо дійсно впаде́ш перед ним!“"},{"part":6,"stix":14,"order":14,"stix_n":14,"name":"esf-6.14","book":"esf","text":"Ще вони говорили з ним, а е́внухи царські́ прибули́ й поспішили відве́сти Гамана на гости́ну, яку зробила Есте́р."},{"part":7,"stix":1,"order":1,"stix_n":1,"name":"esf-7.1","book":"esf","text":"І прийшов цар та Га́ман на гостину цариці Есте́р."},{"part":7,"stix":2,"order":2,"stix_n":2,"name":"esf-7.2","book":"esf","text":"І сказав цар до Есте́ри також другого дня при питті вина: „Яке жада́ння твоє? І буде тобі да́не. І яке проха́ння твоє? Якщо побажаєш аж до половини царства, то бу́де зро́блено!“"},{"part":7,"stix":3,"order":3,"stix_n":3,"name":"esf-7.3","book":"esf","text":"І відповіла́ цариця Есте́р та й сказала: „Якщо знайшла́ я ласку в оча́х твоїх, о ца́рю, і якщо це царе́ві вгодне, нехай бу́де да́не мені життя моє на жада́ння моє, а наро́д мій — на проха́ння моє!"},{"part":7,"stix":4,"order":4,"stix_n":4,"name":"esf-7.4","book":"esf","text":"Бо про́дані ми, я та наро́д мій, на ви́гублення, на забі́й та на поги́біль... Та коли б ми були про́дані на рабів та на невільниць, мовчала б я, бо цей у́тиск був би не вартий царе́вого занепоко́єння“."},{"part":7,"stix":5,"order":5,"stix_n":5,"name":"esf-7.5","book":"esf","text":"Тоді сказав цар Ахашверо́ш, і повів до цариці Есте́ри: „Хто́ то він, і де то́й, що його серце напо́внило його відвагою чинити так?“"},{"part":7,"stix":6,"order":6,"stix_n":6,"name":"esf-7.6","book":"esf","text":"І сказала Есте́р: „Нена́висник та ворог — це злий Гаман!“ І Гаман перелякався перед обличчям царя та цариці."},{"part":7,"stix":7,"order":7,"stix_n":7,"name":"esf-7.7","book":"esf","text":"А цар у своїй лютості устав від гости́ни, і вийшов до палацового са́ду. А Га́ман став просити царицю Естер за життя своє, бо побачив, що загрожує йому лихо від царя..."},{"part":7,"stix":8,"order":8,"stix_n":8,"name":"esf-7.8","book":"esf","text":"І цар вернувся з палацового са́ду до дому пиття́ вина, а Гаман припав до ліжка, що на ньому була Есте́р. І цар сказав: „Чи хочеш також збезче́стити царицю в мене в домі?“ Як тільки це слово вийшло з царевих уст, то закрили Гаманове обличчя..."},{"part":7,"stix":9,"order":9,"stix_n":9,"name":"esf-7.9","book":"esf","text":"І сказав Харвона, один з е́внухів перед царевим обличчям: „Та ось ши́бениця, яку зробив Га́ман для Мордехая, що говорив добре на царя, яка стоїть у Гамановому домі, висока на п'ятдеся́т ліктів“. І сказав цар: „Пові́сьте його на ній!“"},{"part":7,"stix":10,"order":10,"stix_n":10,"name":"esf-7.10","book":"esf","text":"І пові́сили Га́мана на ши́бениці, яку він пригото́вив був для Мордехая, а лютість царе́ва втихла."},{"part":8,"stix":1,"order":1,"stix_n":1,"name":"esf-8.1","book":"esf","text":"Того дня цар Ахашверо́ш віддав цариці Есте́рі дім Га́мана, нена́висника юдеїв, а Мордеха́й став перед цареве обличчя, бо Есте́р виявила, хто́ він для неї."},{"part":8,"stix":2,"order":2,"stix_n":2,"name":"esf-8.2","book":"esf","text":"І зняв цар свого пе́рсня, що забрав від Га́мана, та й дав його Мордеха́єві, а Есте́р настановила Мордехая над Гамановим домом."},{"part":8,"stix":3,"order":3,"stix_n":3,"name":"esf-8.3","book":"esf","text":"І Есте́р далі говорила перед обличчям царя. І впала вона перед його ногами, і плакала та блага́ла його відвернути лихо аґаґ'янина Гамана та за́думи його, які заду́мував був на юдеїв."},{"part":8,"stix":4,"order":4,"stix_n":4,"name":"esf-8.4","book":"esf","text":"І простягнув цар до Есте́ри золоте бе́рло, а Есте́р устала й стала перед царе́вим обличчям,"},{"part":8,"stix":5,"order":5,"stix_n":5,"name":"esf-8.5","book":"esf","text":"та й сказала: „Якщо це цареві вго́дне, й якщо знайшла́ я ласку перед обличчям його, і вгодна ця річ перед царевим обличчям та вгодна я в оча́х його, нехай буде написано, щоб були́ пове́рнені ті листи́ за́думів аґаґ'янина Гамана, Гаммедатового сина, що написав був повигу́блювати юдеїв, які є в царевих окру́гах."},{"part":8,"stix":6,"order":6,"stix_n":6,"name":"esf-8.6","book":"esf","text":"Бо як я могла б дивитися на лихо, що спітка́є наро́д мій, і як я могла б дивитися на заги́біль ро́ду свого́?“"},{"part":8,"stix":7,"order":7,"stix_n":7,"name":"esf-8.7","book":"esf","text":"І сказав цар Ахашверо́ш до цариці Есте́ри та до юде́янина Мордеха́я: „Ось я дав Есте́рі дім Гамана, а його повісили на ши́бениці за те, що простя́г був руку свою на юдеїв."},{"part":8,"stix":8,"order":8,"stix_n":8,"name":"esf-8.8","book":"esf","text":"А ви пишіть до юдеїв, як добре в ваших оча́х, в імені царя́, і припеча́тайте царськи́м пе́рснем, бо листа́, що був написаний в імені царя та був припеча́таний царськи́м пе́рснем, не можна відмінити“."},{"part":8,"stix":9,"order":9,"stix_n":9,"name":"esf-8.9","book":"esf","text":"І були покли́кані царські́ писарі́ того ча́су, місяця третього, — він місяць сіван, двадцять і третього дня в ньому, і було написане все, як наказав був Мордеха́й, до юдеїв, і до сатра́пів, і намісників, і зверхників округ, що від Году й аж до Кушу,[5] — сто й двадцять і сім окру́г, і до кожної окру́ги письмо́м її, і до кожного народу мовою його, та до юдеїв їхнім письмо́м та їхньою мовою."},{"part":8,"stix":10,"order":10,"stix_n":10,"name":"esf-8.10","book":"esf","text":"І понапи́сував він листи́ в імені царя Ахашвероша, і поприпеча́тував пе́рснем царськи́м, і послав через гінці́в на ко́нях, які їздять на держа́вних ко́нях, ко́нях баски́х,"},{"part":8,"stix":11,"order":11,"stix_n":11,"name":"esf-8.11","book":"esf","text":"що цар дав право юдеям, які живуть у кожному місті, зібратися й стати за своє життя, ви́губити, забити та погубити всяке ві́йсько наро́ду та окру́ги, що нена́видять їх, дітей та жінок, а здо́бич по них — розграбува́ти,"},{"part":8,"stix":12,"order":12,"stix_n":12,"name":"esf-8.12","book":"esf","text":"одно́го дня по всіх окру́гах царя Ахашвероша, — тринадцятого дня дванадцятого місяця, — він місяць ада́р."},{"part":8,"stix":13,"order":13,"stix_n":13,"name":"esf-8.13","book":"esf","text":"Відпис цього листа́ щоб був ви́даний, як зако́н, у кожній окрузі, по́сланий був відкри́тий для всіх наро́дів, і щоб юдеї були гото́ві на той день помсти́тися на своїх ворогах."},{"part":8,"stix":14,"order":14,"stix_n":14,"name":"esf-8.14","book":"esf","text":"Гінці́, що поїхали ве́рхи на швидки́х конях, вийшли, приспі́шені та пі́гнані царськи́м словом. А цей нака́з був да́ний у за́мку Су́зи."},{"part":8,"stix":15,"order":15,"stix_n":15,"name":"esf-8.15","book":"esf","text":"А Мордехай вийшов з-перед царе́вого обличчя в царські́й одежі, блакитній та білій, а на ньому велика золота корона та віссо́нний і пурпу́ровий заві́й. І місто Су́зи раділо та тішилося!"},{"part":8,"stix":16,"order":16,"stix_n":16,"name":"esf-8.16","book":"esf","text":"Юдеям було тоді світло, і радість, і веселість, і честь!"},{"part":8,"stix":17,"order":17,"stix_n":17,"name":"esf-8.17","book":"esf","text":"І в кожній окру́зі та в кожному місті, куди досяга́є слово царя та зако́н його, була́ юдеям радість та веселість, бе́нкет та свято! І багато-хто з наро́дів кра́ю стали юде́ями, бо на них напав страх перед юде́ями."},{"part":9,"stix":1,"order":1,"stix_n":1,"name":"esf-9.1","book":"esf","text":"А дванадцятого місяця, — він місяць ада́р, — тринадцятого дня в ньому, коли нака́з царя та зако́н його мали бути ви́конані, дня, коли вороги́ юдеїв сподівалися запанува́ти над ними, поверну́лося те так, що вони, юдеї, запанува́ли над нена́висниками своїми,"},{"part":9,"stix":2,"order":2,"stix_n":2,"name":"esf-9.2","book":"esf","text":"зібра́лися юдеї в своїх міста́х по всіх окру́гах царя Ахашвероша, щоб простягну́ти руку на тих, що заду́мували їм лихо, та ніхто́ не став перед ними, бо страх перед ними напав на всі наро́ди."},{"part":9,"stix":3,"order":3,"stix_n":3,"name":"esf-9.3","book":"esf","text":"А всі зверхники округ, і сатрапи, і намісники, і викона́вці царсько́ї праці підтри́мували юдеїв, бо напав на них страх перед Мордехаєм."},{"part":9,"stix":4,"order":4,"stix_n":4,"name":"esf-9.4","book":"esf","text":"Бо Мордеха́й став великим у царсько́му домі, а вістка про нього покоти́лась по всіх окру́гах, бо той чоловік, Мордехай, усе ріс."},{"part":9,"stix":5,"order":5,"stix_n":5,"name":"esf-9.5","book":"esf","text":"І били юдеї всіх своїх ворогі́в, побива́ючи мече́м, і забиваючи та вигу́блюючи їх, і робили з своїми ворогами за своєю волею."},{"part":9,"stix":6,"order":6,"stix_n":6,"name":"esf-9.6","book":"esf","text":"А в за́мку Су́зи юдеї позабивали та повигу́блювали п'ять сотень чоловіка,"},{"part":9,"stix":7,"order":7,"stix_n":7,"name":"esf-9.7","book":"esf","text":"і Паршандату, і Далфона, і Аспату,"},{"part":9,"stix":8,"order":8,"stix_n":8,"name":"esf-9.8","book":"esf","text":"і Пората, і Адалію, і Арідата,"},{"part":9,"stix":9,"order":9,"stix_n":9,"name":"esf-9.9","book":"esf","text":"і Пармашту, і Арісая, і Арідая, і Вайзата,"},{"part":9,"stix":10,"order":10,"stix_n":10,"name":"esf-9.10","book":"esf","text":"десятьо́х синів Га́мана, Гаммедатового сина, нена́висника юдеїв, забили, а на грабу́нок не простягли своєї руки."},{"part":9,"stix":11,"order":11,"stix_n":11,"name":"esf-9.11","book":"esf","text":"Того дня число забитих у за́мку Су́зи прийшло перед цареве обличчя."},{"part":9,"stix":12,"order":12,"stix_n":12,"name":"esf-9.12","book":"esf","text":"І сказав цар до цариці Есте́ри: „У за́мку Су́зи юдеї позабива́ли та повигу́блювали п'ять сотень чоловіка та десятьох Гаманових синів. Що вони зробили в решті царевих окру́г? І яке жада́ння твоє? І бу́де тобі вво́лене. І яке ще проха́ння твоє? І бу́де зро́блене“."},{"part":9,"stix":13,"order":13,"stix_n":13,"name":"esf-9.13","book":"esf","text":"І відповіла Есте́р: „Якщо це цареві вгодне, нехай бу́де да́не юдеям, що в Су́зах, також узавтра вчинити за зако́ном цього дня, а десятьох Гаманових синів нехай повісять на ши́бениці“."},{"part":9,"stix":14,"order":14,"stix_n":14,"name":"esf-9.14","book":"esf","text":"І сказав цар, щоб було зро́блено так, — і був да́ний зако́н у Сузах, а десятоьх Га́манових синів повісили."},{"part":9,"stix":15,"order":15,"stix_n":15,"name":"esf-9.15","book":"esf","text":"І зібра́лися юдеї, що в Су́зах, також чотирна́дцятого дня місяця ада́р, і ви́били в Су́зах три сотні чоловіка, а на грабу́нок не простигли своєї руки."},{"part":9,"stix":16,"order":16,"stix_n":16,"name":"esf-9.16","book":"esf","text":"А решта юдеїв, що жили по царськи́х окру́гах, зібралися та й стали до бо́ю за своє життя, і відпочи́ли від ворогів своїх. І позабива́ли вони між своїми нена́висниками сімдеся́т і п'ять тисяч, а на грабу́нок не простягли́ своєї руки."},{"part":9,"stix":17,"order":17,"stix_n":17,"name":"esf-9.17","book":"esf","text":"Це було трина́дцятого дня місяця адара, а чотирна́дцятого в ньому настав мир, — і зробили його днем гости́ни та радости."},{"part":9,"stix":18,"order":18,"stix_n":18,"name":"esf-9.18","book":"esf","text":"А юдеї, що в Су́зах, збиралися тринадцятого дня в ньому та чотирна́дцятого в ньому, а мир мали п'ятнадцятого дня в ньому, — і зробили його днем гости́ни та радости."},{"part":9,"stix":19,"order":19,"stix_n":19,"name":"esf-9.19","book":"esf","text":"Тому́ то юдеї неогоро́джених селищ, що сидять по неогоро́джених містах, роблять чотирна́дцятий день місяця адара днем радости й гостини та свята, та днем посила́ння дару́нків один о́дному."},{"part":9,"stix":20,"order":20,"stix_n":20,"name":"esf-9.20","book":"esf","text":"А Мордехай описав ці події, і порозсилав листи́ до всіх юдеїв, що по всіх окру́гах царя Ахашвероша, до близьки́х та далеких,"},{"part":9,"stix":21,"order":21,"stix_n":21,"name":"esf-9.21","book":"esf","text":"щоб вони постанови́ли святкува́ти чотирна́дцятий день місяця ада́ра та п'ятнадцятий день у ньому кожного року,"},{"part":9,"stix":22,"order":22,"stix_n":22,"name":"esf-9.22","book":"esf","text":"як ті дні, коли юдеї відпочи́ли від ворогів своїх, і як той місяць, коли їм сум оберну́вся на радість, жало́ба — на свято, щоб зробити їх днями гости́ни та радости, і посила́ння дару́нків один о́дному та дару́нків убогим."},{"part":9,"stix":23,"order":23,"stix_n":23,"name":"esf-9.23","book":"esf","text":"І прийняли́ юдеї це, що зачали́ робити, і про що́ написав їм Мордеха́й,"},{"part":9,"stix":24,"order":24,"stix_n":24,"name":"esf-9.24","book":"esf","text":"що аґаґ'янин Га́ман, син Гаммедатів, нена́висник усіх юдеїв, замишля́в був на юдеїв, щоб ви́губити їх, і кидав пу́ра, цебто жеребка́, на збенте́ження їх та на згубу їхню."},{"part":9,"stix":25,"order":25,"stix_n":25,"name":"esf-9.25","book":"esf","text":"Та коли прийшла вона, Естер, перед обличчя, царя́ він наказав листом: „Нехай обе́рнеться його злий за́дум, якого він заду́мав був на юдеїв, на його го́лову!“ І повісили його та синів його на ши́бениці."},{"part":9,"stix":26,"order":26,"stix_n":26,"name":"esf-9.26","book":"esf","text":"Тому́ то й назвали ці дні: Пурі́м,[6] від імени „пур“. Тому то згідно зо всіма́ словами цього листа, і що вони бачили про це й що тра́пилося з ними,"},{"part":9,"stix":27,"order":27,"stix_n":27,"name":"esf-9.27","book":"esf","text":"юдеї постанови́ли й прийняли́ на себе й на наща́дків своїх, та на всіх, хто поєдна́ється з ними, і не відсту́плять, але́ щоб святкува́ти два ті дні кожного року згідно з напи́саним про них та згідно з їхнім ча́сом."},{"part":9,"stix":28,"order":28,"stix_n":28,"name":"esf-9.28","book":"esf","text":"А дні ці мають спомина́тися та святкува́тися в кожному поколінні, у кожному ро́ді, у кожній окру́зі, у кожному місті. А ці дні, Пурі́м, не минуться між юде́ями, а пам'ять про них не скінчи́ться з їхнього насіння."},{"part":9,"stix":29,"order":29,"stix_n":29,"name":"esf-9.29","book":"esf","text":"І написала цариця Есте́р, дочка Авіхаїлова, та юдеянин Мордехай з сильним домага́нням другий раз про те, щоб вико́нувати цього листа́ про Пурім."},{"part":9,"stix":30,"order":30,"stix_n":30,"name":"esf-9.30","book":"esf","text":"І порозсила́в він листи́ до всіх юдеїв, до ста й двадцяти́ й семи окру́г Ахашверо́шового ца́рства, зо словами миру та правди,"},{"part":9,"stix":31,"order":31,"stix_n":31,"name":"esf-9.31","book":"esf","text":"щоб вони вико́нували ті дні Пурім у їх озна́чених часа́х, як постанови́в про них юде́янин Мордеха́й та цариця Есте́р, і як вони самі постанови́ли на себе та на наща́дків своїх при́писи пості́в та їхнього голосі́ння."},{"part":9,"stix":32,"order":32,"stix_n":32,"name":"esf-9.32","book":"esf","text":"А Есте́рин нака́з стве́рдив ці при́писи про Пурі́м, і було́ це запи́сане в книгу."},{"part":10,"stix":1,"order":1,"stix_n":1,"name":"esf-10.1","book":"esf","text":"І наклав цар Ахашверо́ш дани́ну на землю та на морські острови́."},{"part":10,"stix":2,"order":2,"stix_n":2,"name":"esf-10.2","book":"esf","text":"А ввесь чин його сили та його лица́рских діл, і вира́зний о́пис вели́чности Мордеха́я, що звели́чив його цар, — ось вони опи́сані в Книзі Хронік царів мідійських та перських."},{"part":10,"stix":3,"order":3,"stix_n":3,"name":"esf-10.3","book":"esf","text":"Бо юде́янин Мордеха́й був другий по царі Ахашверо́ші, і великий для юдеїв, і милий для багатьох братів своїх, який шукав добра для наро́ду свого й говорив „мир!“ для всіх наща́дків своїх."}]