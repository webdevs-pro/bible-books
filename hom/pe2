[{"part":1,"stix":1,"order":1,"stix_n":1,"name":"pe2-1.1","book":"pe2","text":"Симон Петро, слуга й апостол Ісуса Христа, тим, які через справедливість Бога нашого і Спаса Ісуса Христа отримали, рівноцінну нашій, віру: "},{"part":1,"stix":2,"order":2,"stix_n":2,"name":"pe2-1.2","book":"pe2","text":"благодать вам і мир хай збільшується через спізнання Бога й Ісуса, Господа нашого!"},{"part":1,"stix":3,"order":3,"stix_n":3,"name":"pe2-1.3","book":"pe2","text":"Бо його Божа сила дала нам усе до життя та побожности, завдяки спізнанню того, хто нас покликав своєю славою та силою!"},{"part":1,"stix":4,"order":4,"stix_n":4,"name":"pe2-1.4","book":"pe2","text":"Завдяки їм нам були даровані цінні й превеликі обітниці, щоб ними ви стали учасниками Божої природи, уникнувши зіпсуття, яке пожадливістю розповсюднилось у світі."},{"part":1,"stix":5,"order":5,"stix_n":5,"name":"pe2-1.5","book":"pe2","text":"І тому саме докладіть усі ваші старання і зрощуйте у вашій вірі чесноту, а в чесноті пізнання,"},{"part":1,"stix":6,"order":6,"stix_n":6,"name":"pe2-1.6","book":"pe2","text":"у пізнанні — стриманість, у стриманості терпеливість, у терпеливості побожність,"},{"part":1,"stix":7,"order":7,"stix_n":7,"name":"pe2-1.7","book":"pe2","text":"у побожності братолюбство, в братолюбстві загальну любов."},{"part":1,"stix":8,"order":8,"stix_n":8,"name":"pe2-1.8","book":"pe2","text":"Бо якщо це буде у вас, і буде у вас його багато, то воно не залишить вас без діла й без плоду для глибшого пізнання Господа нашого Ісуса Христа."},{"part":1,"stix":9,"order":9,"stix_n":9,"name":"pe2-1.9","book":"pe2","text":"А хто цього не має, той сліпий, короткозорий; він забув про очищення від своїх колишніх гріхів."},{"part":1,"stix":10,"order":10,"stix_n":10,"name":"pe2-1.10","book":"pe2","text":"Тому, брати, тим більше старайтесь утвердити ваше покликання і вибрання; бо те робивши, ніколи не спотикнетеся."},{"part":1,"stix":11,"order":11,"stix_n":11,"name":"pe2-1.11","book":"pe2","text":"Таким бо чином широко буде вам відкритий вхід у вічне Царство Господа нашого і Спаса Ісуса Христа."},{"part":1,"stix":12,"order":12,"stix_n":12,"name":"pe2-1.12","book":"pe2","text":"Ось чому я повсякчас дбатиму, щоб пригадувати вам ці речі, хоч ви їх знаєте й утверджені в теперішній правді."},{"part":1,"stix":13,"order":13,"stix_n":13,"name":"pe2-1.13","book":"pe2","text":"Вважаю за справедливе, доки я в цім тілі, розбуджувати вас цими попередженнями,"},{"part":1,"stix":14,"order":14,"stix_n":14,"name":"pe2-1.14","book":"pe2","text":"знаючи, що незабаром треба буде мені покинути тіло моє, як і Господь наш Ісус Христос мені це об'явив."},{"part":1,"stix":15,"order":15,"stix_n":15,"name":"pe2-1.15","book":"pe2","text":"Буду, однак, намагатися, щоб ви завжди, навіть і по моїм відході, тримали в пам'яті ці речі."},{"part":1,"stix":16,"order":16,"stix_n":16,"name":"pe2-1.16","book":"pe2","text":"Не за байками бо, хитро вигаданими, йдучи, об'явили ми вам потугу й прихід Господа нашого Ісуса Христа, але бувши наочними свідками його величі."},{"part":1,"stix":17,"order":17,"stix_n":17,"name":"pe2-1.17","book":"pe2","text":"Бо він прийняв від Бога Отця честь і славу, коли до нього прийшов такий голос від величної слави: «Це мій син любий, якого я вподобав.»"},{"part":1,"stix":18,"order":18,"stix_n":18,"name":"pe2-1.18","book":"pe2","text":"І цей голос ми чули, як сходив з неба, коли ми були з ним на святій горі."},{"part":1,"stix":19,"order":19,"stix_n":19,"name":"pe2-1.19","book":"pe2","text":"І маємо ще сильніше пророче слово. Ви добре робите, вважаючи на нього як на світильник, який світить у темнім місці, аж поки почне розвиднятись, і рання зоря зійде в серцях ваших."},{"part":1,"stix":20,"order":20,"stix_n":20,"name":"pe2-1.20","book":"pe2","text":"А насамперед знаєте, що ніяке в Письмі пророцтво не припускає особистого тлумачення."},{"part":1,"stix":21,"order":21,"stix_n":21,"name":"pe2-1.21","book":"pe2","text":"Бо ніколи пророцтво не було проголошене з волі людини, лише, ведені Святим Духом, промовляли святі люди від Бога."},{"part":2,"stix":1,"order":1,"stix_n":1,"name":"pe2-2.1","book":"pe2","text":"Були в народі й пророки неправдиві, як і між вами будуть учителі ложні, які введуть погубні єресі й, відрікшися Владики, що відкупив їх, наведуть на себе скору погибель."},{"part":2,"stix":2,"order":2,"stix_n":2,"name":"pe2-2.2","book":"pe2","text":"Сила людей піде слідом за їхньою розбещеністю, і через них дорога правди буде зневажатися."},{"part":2,"stix":3,"order":3,"stix_n":3,"name":"pe2-2.3","book":"pe2","text":"У зажерливості, оманними словами торгуватимуть вони вами; засуд на них уже здавна не бариться, і погибель не дрімає."},{"part":2,"stix":4,"order":4,"stix_n":4,"name":"pe2-2.4","book":"pe2","text":"Бо коли Бог не пощадив ангелів, які були згрішили, а кинув у пекло й передав їх до темної безодні, щоб їх тримати на суд;"},{"part":2,"stix":5,"order":5,"stix_n":5,"name":"pe2-2.5","book":"pe2","text":"і коли він не пощадив старовинний світ, — а зберіг вісім душ, з яких був Ной, цей проповідник правди, — і навів потоп на світ безбожних;"},{"part":2,"stix":6,"order":6,"stix_n":6,"name":"pe2-2.6","book":"pe2","text":"і коли він, щоб дати приклад безбожникам майбутнім, міста Содом і Гомору обернув у попіл, засудив їх на загладу цілковиту;"},{"part":2,"stix":7,"order":7,"stix_n":7,"name":"pe2-2.7","book":"pe2","text":"коли він вирятував праведного Лота, якого пригнітала розбещена поведінка беззаконників,"},{"part":2,"stix":8,"order":8,"stix_n":8,"name":"pe2-2.8","book":"pe2","text":"— бо праведник, живучи між ними, мучився день-у-день бувши праведною душею, глядівши і слухавши беззаконних учинки, —"},{"part":2,"stix":9,"order":9,"stix_n":9,"name":"pe2-2.9","book":"pe2","text":"то Господь знає, як визволяти побожних від спокуси, неправедних же, призначених для кари, тримати на день суду;"},{"part":2,"stix":10,"order":10,"stix_n":10,"name":"pe2-2.10","book":"pe2","text":"особливо тих, які лише шукають брудних похотей тіла і зневажають Всевладу. Зухвалі та нахабні, вони не бояться кидати наклепи на величчя,"},{"part":2,"stix":11,"order":11,"stix_n":11,"name":"pe2-2.11","book":"pe2","text":"тоді як ангели, хоч силою і міццю більші, не виносять на них перед Господом — зневажливого осуду."},{"part":2,"stix":12,"order":12,"stix_n":12,"name":"pe2-2.12","book":"pe2","text":"Вони, мов нерозумна тварина, що з природи на те й родиться, щоб її ловили й нищили, зневажаючи те, чого не розуміють, у тлінні своїм будуть знищені"},{"part":2,"stix":13,"order":13,"stix_n":13,"name":"pe2-2.13","book":"pe2","text":"і зазнають кари як відплати за несправедливість. Вони повсякденні розкоші за щастя вважають, — брудні й мерзенні, насолоджуються у своїх облудах, бенкетуючи собі з вами."},{"part":2,"stix":14,"order":14,"stix_n":14,"name":"pe2-2.14","book":"pe2","text":"Очі в них сповнені перелюбом і грішать безнастанно; вони зваблюють нестійкі душі; серце в них до зажерливости вправне, — діти прокляття!"},{"part":2,"stix":15,"order":15,"stix_n":15,"name":"pe2-2.15","book":"pe2","text":"Вони, покинувши дорогу просту, заблудили, ідуть слідом за Валаамом, сином Беора, що милувався у неправедній заплаті,"},{"part":2,"stix":16,"order":16,"stix_n":16,"name":"pe2-2.16","book":"pe2","text":"тож дознав докору за власний переступ: ослиця, німа, підяремна, заговорила людським голосом і спинила безум пророка."},{"part":2,"stix":17,"order":17,"stix_n":17,"name":"pe2-2.17","book":"pe2","text":"Вони — джерела безводні, хмари, хуртовиною гонені. Для них приготована чорна пітьма."},{"part":2,"stix":18,"order":18,"stix_n":18,"name":"pe2-2.18","book":"pe2","text":"Верзуть вони пусті нісенітниці, розбещеними похотями тіла приваблюють людей, які ледве що втекли від тих, які проводять життя у блуді."},{"part":2,"stix":19,"order":19,"stix_n":19,"name":"pe2-2.19","book":"pe2","text":"Вони обіцяють їм волю, самі раби зіпсуття, бо хто ким був переможений, того він і невільником став."},{"part":2,"stix":20,"order":20,"stix_n":20,"name":"pe2-2.20","book":"pe2","text":"Бо коли ті, що, спізнавши Господа і Спаса нашого Ісуса Христа, втекли від погані світу, а знов обплутані нею, їй улягають, то останнє їхнє гірше, ніж перше."},{"part":2,"stix":21,"order":21,"stix_n":21,"name":"pe2-2.21","book":"pe2","text":"Ліпше було б їм дороги справедливости не спізнати, аніж, спізнавши, відвернутися від переданої їм святої заповіді."},{"part":2,"stix":22,"order":22,"stix_n":22,"name":"pe2-2.22","book":"pe2","text":"З ними трапилося те, про що приповідка влучно каже: «Пес повернувся до своєї блювотини», або: «Свиня, вимита, качається у грязюці.»"},{"part":3,"stix":1,"order":1,"stix_n":1,"name":"pe2-3.1","book":"pe2","text":"Це, любі, друге вже послання я вам пишу. В них попередженням я розбуджую у вас здорову думку,"},{"part":3,"stix":2,"order":2,"stix_n":2,"name":"pe2-3.2","book":"pe2","text":"щоб ви пригадували ті слова, що їх святі пророки були наперед сказали, та заповідь ваших апостолів, заповідь Господа і Спаса."},{"part":3,"stix":3,"order":3,"stix_n":3,"name":"pe2-3.3","book":"pe2","text":"Насамперед затямте собі те, що за останніх днів прийдуть із насмішками глузливці, які житимуть у своїх похотях"},{"part":3,"stix":4,"order":4,"stix_n":4,"name":"pe2-3.4","book":"pe2","text":"і говоритимуть: «Де той обіцяний його прихід? Відколи бо батьки поснули, все перебуває так, як було на початку сотворення.»"},{"part":3,"stix":5,"order":5,"stix_n":5,"name":"pe2-3.5","book":"pe2","text":"Скрите перед ними, — бо самі того хочуть, — що небо було здавна, і що земля з води постала й через воду, словом Божим,"},{"part":3,"stix":6,"order":6,"stix_n":6,"name":"pe2-3.6","book":"pe2","text":"тим то тодішній світ і загинув, затоплений водою."},{"part":3,"stix":7,"order":7,"stix_n":7,"name":"pe2-3.7","book":"pe2","text":"Нинішнє ж небо й земля, заховані тим самим словом, зберігаються для вогню на день суду і погибелі безбожних людей."},{"part":3,"stix":8,"order":8,"stix_n":8,"name":"pe2-3.8","book":"pe2","text":"Одне нехай не буде заховане від вас, о любі: що один день перед Господом, як тисяча літ, і тисяча літ, як один день."},{"part":3,"stix":9,"order":9,"stix_n":9,"name":"pe2-3.9","book":"pe2","text":"Не зволікає Господь з обітницею, як деякі вважають це за зволікання, а виявляє до вас своє довготерпіння, бо не хоче, щоб хтось загинув, лише щоб усі прийшли до покаяння."},{"part":3,"stix":10,"order":10,"stix_n":10,"name":"pe2-3.10","book":"pe2","text":"День же Господній прийде, як злодій; і тоді небо з шумом перейде, первні, розпалені, розтопляться, і земля з ділами, що на ній, розпадеться."},{"part":3,"stix":11,"order":11,"stix_n":11,"name":"pe2-3.11","book":"pe2","text":"І коли так усе це має розпастися, якими ж слід вам бути святими у всім вашім житті та в побожності,"},{"part":3,"stix":12,"order":12,"stix_n":12,"name":"pe2-3.12","book":"pe2","text":"очікуючи і прискорюючи день Божого приходу, коли небо, палаюче, розтане і первні, розпалені, розтопляться!"},{"part":3,"stix":13,"order":13,"stix_n":13,"name":"pe2-3.13","book":"pe2","text":"Нового ж неба й землі нової, згідно з його обіцянкою, очікуємо ми, в яких справедливість перебуває."},{"part":3,"stix":14,"order":14,"stix_n":14,"name":"pe2-3.14","book":"pe2","text":"Тому, любі, очікуючи цього, старайтеся, щоб він знайшов вас безплямних і бездоганних у мирі."},{"part":3,"stix":15,"order":15,"stix_n":15,"name":"pe2-3.15","book":"pe2","text":"Довготерпеливість Господа нашого вважайте за спасіння, як і любий наш брат Павло, за даною йому мудрістю, писав вам,"},{"part":3,"stix":16,"order":16,"stix_n":16,"name":"pe2-3.16","book":"pe2","text":"що, зрештою, в усіх листах він робить, коли про це говорить. В них є дещо трудне до зрозуміння, що люди без освіти й не зміцнені у вірі перекручують, як і інші писання, на свою власну погибель."},{"part":3,"stix":17,"order":17,"stix_n":17,"name":"pe2-3.17","book":"pe2","text":"Ви ж, любі, знаючи це наперед, бережіться, щоб не датися збаламутити блудом беззаконних і не відхилитися від своєї непохитности;"},{"part":3,"stix":18,"order":18,"stix_n":18,"name":"pe2-3.18","book":"pe2","text":"але ростіть у благодаті та спізнанні Господа нашого і Спаса Ісуса Христа: йому слава і тепер, і по день вічний! Амінь."}]