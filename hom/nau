[{"part":1,"stix":1,"order":1,"stix_n":1,"name":"nau-1.1","book":"nau","text":"Пророцтво про Ніневію. Книга видіння Наума з Елкошу."},{"part":1,"stix":2,"order":2,"stix_n":2,"name":"nau-1.2","book":"nau","text":"Господь — ревнивий Бог і месник! Господь відплачує, він повний гніву. Господь своїм противникам воздає, він плекає на ворогів своїх обурення."},{"part":1,"stix":3,"order":3,"stix_n":3,"name":"nau-1.3","book":"nau","text":"Господь довготерпеливий і силою великий, але без кари винного не залишає. Господь, — його дороги в бурі й хуртовині, і хмари — порох під ногами в нього."},{"part":1,"stix":4,"order":4,"stix_n":4,"name":"nau-1.4","book":"nau","text":"Він погрожує морю й сухим його робить, висушує всі ріки. В'яне Башан і Кармель, і цвіт Ливану в'яне!"},{"part":1,"stix":5,"order":5,"stix_n":5,"name":"nau-1.5","book":"nau","text":"Перед ним тремтять гори, і пагорби тануть; земля перед ним піднімається, — усесвіт і всі його мешканці."},{"part":1,"stix":6,"order":6,"stix_n":6,"name":"nau-1.6","book":"nau","text":"Хто встоїться перед його гнівом? Хто може витримати його обурення гаряче? Гнів його вогнем розливається, і скелі розпадаються перед ним."},{"part":1,"stix":7,"order":7,"stix_n":7,"name":"nau-1.7","book":"nau","text":"Господь — благий, твердиня в день смутку, і знає тих, що на нього уповають."},{"part":1,"stix":8,"order":8,"stix_n":8,"name":"nau-1.8","book":"nau","text":"Але він повінню, що з берегів виходить, дощенту знищить своїх противників, і пітьма буде гнатися за його ворогами."},{"part":1,"stix":9,"order":9,"stix_n":9,"name":"nau-1.9","book":"nau","text":"Що ви намислюєте проти Господа? Він довершить руїну, і лихо більш не повториться."},{"part":1,"stix":10,"order":10,"stix_n":10,"name":"nau-1.10","book":"nau","text":"Бо хоч вони, мов терня, що густо переплелося, хоч вони п'яні від своїх напоїв, — вони будуть пожерті цілковито, як суха солома."},{"part":1,"stix":11,"order":11,"stix_n":11,"name":"nau-1.11","book":"nau","text":"Із тебе вийшов той, хто проти Господа зло намислює, — лихий дорадник."},{"part":1,"stix":12,"order":12,"stix_n":12,"name":"nau-1.12","book":"nau","text":"Так каже Господь: «Хоч вони й повні сили, і їх багато, все одно будуть стяті, і зникнуть! Хоч я тебе й засмутив, та більше не засмучу."},{"part":1,"stix":13,"order":13,"stix_n":13,"name":"nau-1.13","book":"nau","text":"Тепер розторощу його ярмо, яке тяжить на тобі, і розірву твої окови.»"},{"part":1,"stix":14,"order":14,"stix_n":14,"name":"nau-1.14","book":"nau","text":"Про тебе ж Господь заповідав: «Не буде більш потомства з твоїм ім'ям. Я викоріню з дому богів твоїх, тесаних і вилитих ідолів. Я приготую гріб твій, бо став єси нікчемним.»"},{"part":2,"stix":1,"order":1,"stix_n":1,"name":"nau-2.1","book":"nau","text":"Ось на горах ноги посла доброї новини, що мир оповіщає! Святкуй, о Юдо, твої свята, виконуй твої обітниці, бо Беліял не буде через тебе більше проходити, — він згинув цілковито."},{"part":2,"stix":2,"order":2,"stix_n":2,"name":"nau-2.2","book":"nau","text":"Пустошник вирушає на тебе. Стань на валу на варті, стережи шлях, підпережи стан свій, збери докупи всю твою потугу."},{"part":2,"stix":3,"order":3,"stix_n":3,"name":"nau-2.3","book":"nau","text":"Бо Господь велич Якова відновить, як велич Ізраїля; пустошники бо їх спустошили, знівечили їхнє віття виноградне."},{"part":2,"stix":4,"order":4,"stix_n":4,"name":"nau-2.4","book":"nau","text":"Щити витязів його червоні, вояки в кармазині, а колісниці у вогненному блиску криці, коли готуються до бою; хвилюються кипарисові списи."},{"part":2,"stix":5,"order":5,"stix_n":5,"name":"nau-2.5","book":"nau","text":"По вулицях летять шалено колісниці, наввипередки котяться через майдани; на вигляд вони, неначе смолоскипи, неначе блискавки, біжать по всіх усюдах."},{"part":2,"stix":6,"order":6,"stix_n":6,"name":"nau-2.6","book":"nau","text":"Він згадує своїх витязів, що спотикаються, бігши, кидаються під мури, і захист уже готовий."},{"part":2,"stix":7,"order":7,"stix_n":7,"name":"nau-2.7","book":"nau","text":"Брами рік відкрито, палац зо страху вмліває."},{"part":2,"stix":8,"order":8,"stix_n":8,"name":"nau-2.8","book":"nau","text":"Виводять царицю і ведуть у неволю, її слугині стогнуть жалібно, немов голубки, і б'ють себе в груди."},{"part":2,"stix":9,"order":9,"stix_n":9,"name":"nau-2.9","book":"nau","text":"Ніневія, немов став, з якого води утікають. «Стійте бо, стійте!» Але ніхто й не озирнеться!"},{"part":2,"stix":10,"order":10,"stix_n":10,"name":"nau-2.10","book":"nau","text":"«Грабуйте золото, грабуйте срібло!» Ліку нема запасам, сила всілякого дорогоцінного посуду."},{"part":2,"stix":11,"order":11,"stix_n":11,"name":"nau-2.11","book":"nau","text":"Спустошена, порожня, в руїнах! Аж серце мліє, трусяться коліна; у кожного біль у крижах, обличчя в усіх поблідли."},{"part":2,"stix":12,"order":12,"stix_n":12,"name":"nau-2.12","book":"nau","text":"Де леговище левів, що в ньому левенята зростали, що в ньому походжали лев, левиця та левеня, і ніхто не полохав їх?"},{"part":2,"stix":13,"order":13,"stix_n":13,"name":"nau-2.13","book":"nau","text":"Лев рвав для своїх левенят кусні, душив для своїх левиць; він наповнював здобиччю свої сховки, й свої ж барлоги лупом."},{"part":2,"stix":14,"order":14,"stix_n":14,"name":"nau-2.14","book":"nau","text":"«Оце я проти тебе, — слово Господа сил, — я пущу димом твої колісниці, меч пожере левенят твоїх. Я зітру з землі твою здобич, і голосу твоїх послів не буде більше чути.»"},{"part":3,"stix":1,"order":1,"stix_n":1,"name":"nau-3.1","book":"nau","text":"Ой, горе місту крови, повному брехень, грабіжницькому, — здирству кінця не видно!"},{"part":3,"stix":2,"order":2,"stix_n":2,"name":"nau-3.2","book":"nau","text":"Ось чути ляскіт бича, чути, як гуркотять колеса, басують коні, скачуть колісниці."},{"part":3,"stix":3,"order":3,"stix_n":3,"name":"nau-3.3","book":"nau","text":"Летить кіннота, мечі блискають, вилискують ратища; сила поляглих, купи мертвих, трупам немає краю, — всі спотикаються об трупи."},{"part":3,"stix":4,"order":4,"stix_n":4,"name":"nau-3.4","book":"nau","text":"А все це за велику силу блудів блудниці чудової вроди, спритної до чарів, що блудами своїми продає народи, і сім'ї — чарами своїми."},{"part":3,"stix":5,"order":5,"stix_n":5,"name":"nau-3.5","book":"nau","text":"Оце я проти тебе, — слово Господа сил. Закину на обличчя тобі подолки твого плаття, твою голизну покажу народам і царствам — твій сором."},{"part":3,"stix":6,"order":6,"stix_n":6,"name":"nau-3.6","book":"nau","text":"Жбурну на тебе брудом, я тебе знеславлю і виставлю на насміх."},{"part":3,"stix":7,"order":7,"stix_n":7,"name":"nau-3.7","book":"nau","text":"І станеться: кожний, хто тебе побачить, утече від тебе й скаже: «Збурена Ніневія! Хто її пожаліє? Де мені для неї утішителів шукати?»"},{"part":3,"stix":8,"order":8,"stix_n":8,"name":"nau-3.8","book":"nau","text":"Хіба ж ти ліпша від Но-Аммону, що був розлігся на ріках, що воду мав навколо себе, що валом йому було море, і море було йому муром?"},{"part":3,"stix":9,"order":9,"stix_n":9,"name":"nau-3.9","book":"nau","text":"Етіопія і Єгипет були його потугою, і їй кінця не було; Пут та Лівія — його помічниками."},{"part":3,"stix":10,"order":10,"stix_n":10,"name":"nau-3.10","book":"nau","text":"Та й він пішов у неволю, потяг у полон, а його немовлята теж були розбиті на перехрестях усіх вулиць; на його знатних кинуто жереб, і всіх його вельмож закуто в кайдани."},{"part":3,"stix":11,"order":11,"stix_n":11,"name":"nau-3.11","book":"nau","text":"Ти теж уп'єшся, будеш непритомна; ти теж шукатимеш від ворога притулку."},{"part":3,"stix":12,"order":12,"stix_n":12,"name":"nau-3.12","book":"nau","text":"Усі твої твердині будуть, наче смоковини зо спілими первоплодами: як їх потрясти, то падають у рот тому, що їх із'їсти хоче."},{"part":3,"stix":13,"order":13,"stix_n":13,"name":"nau-3.13","book":"nau","text":"Глянь на народ твій: та то ж жіноцтво серед тебе! Ворота твого краю відкриті навстіж ворогам твоїм, вогонь жере твої засуви."},{"part":3,"stix":14,"order":14,"stix_n":14,"name":"nau-3.14","book":"nau","text":"Черпай же собі воду на час облоги, скріпи твої твердині. Увійди у грязь і міси глину, візьми у руки форму на цеглини."},{"part":3,"stix":15,"order":15,"stix_n":15,"name":"nau-3.15","book":"nau","text":"Там пожере тебе вогонь, меч посіче тебе, він пожере тебе, як гусінь! Множись, як сарана!"},{"part":3,"stix":16,"order":16,"stix_n":16,"name":"nau-3.16","book":"nau","text":"Розмножуй твоїх купців над зорі, що на небі! Гусінь розсіється і розлетиться."},{"part":3,"stix":17,"order":17,"stix_n":17,"name":"nau-3.17","book":"nau","text":"Твої князі, неначе сарана; твої урядовці, неначе стрибунців рій, що розташовується табором на мурах за холодної днини, — але як зійде сонце, вона вмить зникає, і місця, де була, не знати."},{"part":3,"stix":18,"order":18,"stix_n":18,"name":"nau-3.18","book":"nau","text":"Поснули пастирі твої, асирійський царю! Витязі твої відпочивають, народ твій по горах розбігся, і нікому його збирати."},{"part":3,"stix":19,"order":19,"stix_n":19,"name":"nau-3.19","book":"nau","text":"На твою рану нема ліків, тяжке твоє нещастя! Хто лиш почує вість про тебе, заплеще в долоні над тобою: над ким бо не переходила безнастанно твоя злоба!"}]