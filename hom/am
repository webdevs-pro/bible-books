[{"part":1,"stix":1,"order":1,"stix_n":1,"name":"am-1.1","book":"am","text":"Слова Амоса, що був з-між пастухів із Текоа, які він сприйняв про Ізраїля за юдейського царя Уззії та за Єровоама, сина Йоаса, ізраїльського царя, два роки перед землетрусом."},{"part":1,"stix":2,"order":2,"stix_n":2,"name":"am-1.2","book":"am","text":"І він промовив: Господь гримить з Сіону, з Єрусалиму видає свій голос, і пасовиська чабанів сумують, вершина Кармелю сохне."},{"part":1,"stix":3,"order":3,"stix_n":3,"name":"am-1.3","book":"am","text":"Так говорить Господь: «За три переступи Дамаску й за чотири, — я не попущу того. За те, що вони молотили залізними саньми Гілеад,"},{"part":1,"stix":4,"order":4,"stix_n":4,"name":"am-1.4","book":"am","text":"я пошлю вогонь на дім Хазаела, й він пожере палаци Бен-Гадада."},{"part":1,"stix":5,"order":5,"stix_n":5,"name":"am-1.5","book":"am","text":"Я розіб'ю засув Дамаску й знищу мешканців Бікат-Авену й того, що тримає берло в Бет-Едені, й народ арамейський піде в Кір у полон», — слово Господнє."},{"part":1,"stix":6,"order":6,"stix_n":6,"name":"am-1.6","book":"am","text":"Так говорить Господь: «За три переступи Гази й за чотири, — я не попущу того. За те, що вони виселили цілі валки бранців, щоб їх Едомові видати."},{"part":1,"stix":7,"order":7,"stix_n":7,"name":"am-1.7","book":"am","text":"Я пошлю вогонь на мури Гази, й він пожере її палаци."},{"part":1,"stix":8,"order":8,"stix_n":8,"name":"am-1.8","book":"am","text":"Я знищу мешканців з Ашдоду й того, що тримає берло в Аскалоні. Поверну мою руку проти Екрону, і вигине останок філістимлян», — слово Господнє, Боже."},{"part":1,"stix":9,"order":9,"stix_n":9,"name":"am-1.9","book":"am","text":"Так говорить Господь: «За три переступи Тиру й за чотири, — я не попущу того. За те, що вони видали Едомові цілі загони бранців і не згадали про союз братерський,"},{"part":1,"stix":10,"order":10,"stix_n":10,"name":"am-1.10","book":"am","text":"пошлю вогонь на мури Тиру, що пожере його палаци.»"},{"part":1,"stix":11,"order":11,"stix_n":11,"name":"am-1.11","book":"am","text":"Так говорить Господь: «За три переступи Едому й за чотири, — я не попущу того. За те, що він мечем переслідував свого брата і заглушив у собі милосердя, і гнів його рвав безнастанно, і він зберіг лють свою назавжди, — "},{"part":1,"stix":12,"order":12,"stix_n":12,"name":"am-1.12","book":"am","text":"пошлю вогонь на Теман, що пожере палаци Боцри.»"},{"part":1,"stix":13,"order":13,"stix_n":13,"name":"am-1.13","book":"am","text":"Так говорить Господь: «За три переступи дітей Аммона й за чотири, — я не попущу того. За те, що розтинали жінок вагітних у Гілеаді, щоб поширити свої границі."},{"part":1,"stix":14,"order":14,"stix_n":14,"name":"am-1.14","book":"am","text":"Я запалю вогонь у мурах Рабби, що пожере його палаци серед крику у день бою, серед бурі у день хуртовини."},{"part":1,"stix":15,"order":15,"stix_n":15,"name":"am-1.15","book":"am","text":"І цар їхній піде у неволю, сам він і князі його з ним», — слово Господнє."},{"part":2,"stix":1,"order":1,"stix_n":1,"name":"am-2.1","book":"am","text":"Так говорить Господь: «За три переступи Моава й за чотири, — я не попущу того. За те, що він перепалив кості едомського царя на вапно."},{"part":2,"stix":2,"order":2,"stix_n":2,"name":"am-2.2","book":"am","text":"Я пошлю вогонь на Моава, що пожере палаци Керійоту; Моав серед метушні загине, серед воєнного крику й суремного звуку."},{"part":2,"stix":3,"order":3,"stix_n":3,"name":"am-2.3","book":"am","text":"Знищу суддю з-посеред нього й уб'ю усіх його князів з ним», — слово Господнє."},{"part":2,"stix":4,"order":4,"stix_n":4,"name":"am-2.4","book":"am","text":"Так говорить Господь: «За три переступи Юди й за чотири, — я не попущу того. За те, що відкинули закон Господній і постанов його не пильнували; що брехні їхні звели їх на манівці, брехні, що за ними їхні батьки ходили."},{"part":2,"stix":5,"order":5,"stix_n":5,"name":"am-2.5","book":"am","text":"Я пошлю вогонь на Юду, що пожере палаци в Єрусалимі.»"},{"part":2,"stix":6,"order":6,"stix_n":6,"name":"am-2.6","book":"am","text":"Так говорить Господь: «За три переступи Ізраїля й за чотири, — я не попущу того. За те, що вони праведника продають за гроші й бідного за пару капців;"},{"part":2,"stix":7,"order":7,"stix_n":7,"name":"am-2.7","book":"am","text":"що топчуть голови вбогих у земний порох, що крутять правом тихих, що батько й син до однієї дівки ходять, щоб знеславити моє святе ім'я;"},{"part":2,"stix":8,"order":8,"stix_n":8,"name":"am-2.8","book":"am","text":"за те, що розлягаються при кожнім жертовнику на взятій у застав одежі та п'ють вино покараних гривною у домі Бога свого."},{"part":2,"stix":9,"order":9,"stix_n":9,"name":"am-2.9","book":"am","text":"Адже то я був знищив перед ними Аморія, високого, неначе кедр ставний, та, немов дуб, сильного. Я знищив плід його зверху та його коріння знизу."},{"part":2,"stix":10,"order":10,"stix_n":10,"name":"am-2.10","book":"am","text":"Я вивів вас із Єгипетського краю, водив вас сорок років пустинею, щоб ви посіли землю Аморія;"},{"part":2,"stix":11,"order":11,"stix_n":11,"name":"am-2.11","book":"am","text":"настановив з-поміж ваших синів пророків, і з-поміж юнаків ваших — назореїв. Хіба ж воно не так, діти Ізраїля? — слово Господнє."},{"part":2,"stix":12,"order":12,"stix_n":12,"name":"am-2.12","book":"am","text":"Ви ж назореїв вином напували, а пророкам наказали: Не пророкуйте!"},{"part":2,"stix":13,"order":13,"stix_n":13,"name":"am-2.13","book":"am","text":"Ось я придавлю вас, як давить віз, накладений снопами."},{"part":2,"stix":14,"order":14,"stix_n":14,"name":"am-2.14","book":"am","text":"І для моторного не буде втечі, і сильний не виявить сили, і витязь не врятує життя свого."},{"part":2,"stix":15,"order":15,"stix_n":15,"name":"am-2.15","book":"am","text":"Ані лучник не встоїться з луком, і прудконогий не спасеться, і їздець не врятує життя свого."},{"part":2,"stix":16,"order":16,"stix_n":16,"name":"am-2.16","book":"am","text":"Ба, й наймужніший з-між відважних утече в той день голим», — слово Господнє."},{"part":3,"stix":1,"order":1,"stix_n":1,"name":"am-3.1","book":"am","text":"Слухайте це слово, що Господь говорить проти вас, діти Ізраїля, проти всієї родини, яку я вивів з Єгипетського краю, кажучи: "},{"part":3,"stix":2,"order":2,"stix_n":2,"name":"am-3.2","book":"am","text":"«Лиш вас я знаю з усіх родин землі: тому й покараю вас за всі ваші провини."},{"part":3,"stix":3,"order":3,"stix_n":3,"name":"am-3.3","book":"am","text":"Хіба йдуть двоє укупі, якщо не згодились?"},{"part":3,"stix":4,"order":4,"stix_n":4,"name":"am-3.4","book":"am","text":"Хіба рикає лев у лісі, коли він здобичі не має? Хіба левеня здіймає голос з лігва свого, нічого не впіймавши?"},{"part":3,"stix":5,"order":5,"stix_n":5,"name":"am-3.5","book":"am","text":"Чи потрапить у сильце на землі пташка, коли не має принади? Чи здійметься сильце з землі, коли нічого не впіймало?"},{"part":3,"stix":6,"order":6,"stix_n":6,"name":"am-3.6","book":"am","text":"Хіба засурмить сурма у місті, а народ не сполохнеться? Чи станеться у місті якесь лихо, що його Бог не спричинив би?"},{"part":3,"stix":7,"order":7,"stix_n":7,"name":"am-3.7","book":"am","text":"Дійсно, Господь Бог не робить нічого, не об'явивши намисли свої своїм слугам-пророкам."},{"part":3,"stix":8,"order":8,"stix_n":8,"name":"am-3.8","book":"am","text":"Зарикає лев, — хто не настрашиться? Господь Бог заговорив, — хто не запророкує?"},{"part":3,"stix":9,"order":9,"stix_n":9,"name":"am-3.9","book":"am","text":"Оповістіть це на палацах у Ашдоді, й на палацах в Єгипетському краю, і скажіте: Зберіться на горах Самарії і гляньте на величезне в ній безладдя й утиски посеред неї!"},{"part":3,"stix":10,"order":10,"stix_n":10,"name":"am-3.10","book":"am","text":"Вони не знають діяти чесно, — слово Господнє, — вони громадять насильства і здирства у своїх палацах.»"},{"part":3,"stix":11,"order":11,"stix_n":11,"name":"am-3.11","book":"am","text":"Тому ось як говорить Господь Бог: «Ворог обложить край, повалить у тебе твою потугу, пограбовані будуть твої палаци.»"},{"part":3,"stix":12,"order":12,"stix_n":12,"name":"am-3.12","book":"am","text":"Так каже Господь: «Так, як пастух із пельки лева вириває пару ніг чи клаптик вуха, отак сини Ізраїля, що живуть у Самарії, врятуються з кутком від ліжка, з підніжжям від постелі."},{"part":3,"stix":13,"order":13,"stix_n":13,"name":"am-3.13","book":"am","text":"Слухайте і свідчіть проти дому Якова, — слово Господа Бога, Бога сил."},{"part":3,"stix":14,"order":14,"stix_n":14,"name":"am-3.14","book":"am","text":"Бо того дня, коли каратиму Ізраїля за його переступи, я покараю і вівтарі у Бетелі: і роги жертовника будуть повідбивані й попадають на землю."},{"part":3,"stix":15,"order":15,"stix_n":15,"name":"am-3.15","book":"am","text":"Я вдарю по домі зимовім і домі літнім; доми зі слонової кости зникнуть, і кінець прийде на доми великі», — слово Господнє."},{"part":4,"stix":1,"order":1,"stix_n":1,"name":"am-4.1","book":"am","text":"Слухайте це слово, ви, корови башанські, що сидите на горі самарійській, що гнітите убогих, що утискаєте злиденних, що кажете до ваших чоловіків: «Нум лишень, будем пити!»"},{"part":4,"stix":2,"order":2,"stix_n":2,"name":"am-4.2","book":"am","text":"Господь Бог поклявся святістю своєю: «Ось прийдуть певне на вас дні, і вас потягнуть геть гаками, останніх із вас — гарпунами."},{"part":4,"stix":3,"order":3,"stix_n":3,"name":"am-4.3","book":"am","text":"Ви вийдете через проломи в мурах, кожна — куди потрапить, — і кинуть вас у напрямі Хермону, — слово Господнє."},{"part":4,"stix":4,"order":4,"stix_n":4,"name":"am-4.4","book":"am","text":"Ідіть у Бетел і грішіте, та у Гілгал — гріхи помножте! Приносьте ранком ваші жертви, що три дні — ваші десятини."},{"part":4,"stix":5,"order":5,"stix_n":5,"name":"am-4.5","book":"am","text":"Паліть закваску в подячну жертву, кричіть про добровільні дари на все горло, бо ви так любите, о діти Ізраїля, — слово Господа Бога."},{"part":4,"stix":6,"order":6,"stix_n":6,"name":"am-4.6","book":"am","text":"Я дав вам голі зуби по всіх містах ваших, безхліб'я по всіх селах ваших, та ви до мене не повернулися, — слово Господнє."},{"part":4,"stix":7,"order":7,"stix_n":7,"name":"am-4.7","book":"am","text":"Я стримав від вас дощ, як було ще три місяці до жнив; пускав його на одне місто, та не пускав на друге; один наділ дощем скроплювано, а другий, на який дощ був не падав, висихав."},{"part":4,"stix":8,"order":8,"stix_n":8,"name":"am-4.8","book":"am","text":"І пленталися двоє-троє міст до одного міста, щоб води напитись, і не напивались; та ви до мене не повернулися, — слово Господнє."},{"part":4,"stix":9,"order":9,"stix_n":9,"name":"am-4.9","book":"am","text":"Побив я вас сажкою та зоною; силу ваших садів та ваших виноградників, ваші смоковниці й маслини сарана пожерла, та ви до мене не повернулися, — слово Господнє."},{"part":4,"stix":10,"order":10,"stix_n":10,"name":"am-4.10","book":"am","text":"Наслав на вас я пошесть, таку, як у Єгипті; вибив мечем ваших юнаків і забрав у полон ваших коней; постав сморід у таборі вашім, що бив вам у ніздра, та ви до мене не повернулися, — слово Господнє."},{"part":4,"stix":11,"order":11,"stix_n":11,"name":"am-4.11","book":"am","text":"Я деяких з-між вас спустошив, як Бог спустошив був Содом та Гомору; й ви були, мов та головешка, вирвана з пожежі, та ви до мене не повернулися, — слово Господнє."},{"part":4,"stix":12,"order":12,"stix_n":12,"name":"am-4.12","book":"am","text":"Тому отак, Ізраїлю, вчиню з тобою! Тому, що це вчиню з тобою, готуйсь, Ізраїлю, стрічати Бога твого!»"},{"part":4,"stix":13,"order":13,"stix_n":13,"name":"am-4.13","book":"am","text":"Бо ось він, той, хто утворює гори й творить вітер; хто відкриває людині її задуми, хто робить з ранку пітьму і хто ходить по землі висотах, — Господь, Бог сил — його ім'я."},{"part":5,"stix":1,"order":1,"stix_n":1,"name":"am-5.1","book":"am","text":"Слухайте це слово, яке я виголошую над вами, — жалобну пісню, доме Ізраїля: "},{"part":5,"stix":2,"order":2,"stix_n":2,"name":"am-5.2","book":"am","text":"Упала, більш не встане Ізраїлева діва! Лежить на власній землі навзнак, і нікому її підвести!"},{"part":5,"stix":3,"order":3,"stix_n":3,"name":"am-5.3","book":"am","text":"Бо так говорить Господь Бог: «У місті, що виступало тисяччю в похід, зостанеться лиш сотня; у місті ж, що виступало сотнею, зостанеться лиш десять для дому Ізраїля.»"},{"part":5,"stix":4,"order":4,"stix_n":4,"name":"am-5.4","book":"am","text":"Бо так говорить Господь до дому Ізраїля: «Шукайте мене, й житимете."},{"part":5,"stix":5,"order":5,"stix_n":5,"name":"am-5.5","book":"am","text":"Бетелу не шукайте, та й до Гілгалу не ходіте, і в Версавію не проходьте, бо Гілгал таки піде в неволю, Бетел на ніщо зійде.»"},{"part":5,"stix":6,"order":6,"stix_n":6,"name":"am-5.6","book":"am","text":"Шукайте Господа, і житимете; інакше він кинеться, немов вогонь, на дім Йосифа і пожере його, і нікому буде в Бетелі його гасити."},{"part":5,"stix":7,"order":7,"stix_n":7,"name":"am-5.7","book":"am","text":"О ви, що обертаєте у полин правосуддя і що кидаєте на землю справедливість!"},{"part":5,"stix":8,"order":8,"stix_n":8,"name":"am-5.8","book":"am","text":"Той, що творить Косаря та Квочку, перемінює темряву на ранок, а з дня робить ніч темну; що кличе води моря і на поверхню землі їх розливає, — Господь, ім'я йому!"},{"part":5,"stix":9,"order":9,"stix_n":9,"name":"am-5.9","book":"am","text":"Він насилає на потужного, мов блискавку, руїну, і спустошення приходить на твердиню."},{"part":5,"stix":10,"order":10,"stix_n":10,"name":"am-5.10","book":"am","text":"А вони ненавидять суддю у брамі, бридяться тими, що говорять правду."},{"part":5,"stix":11,"order":11,"stix_n":11,"name":"am-5.11","book":"am","text":"Тому, за те, що топчете вбогого й здираєте хабар із нього хлібом, ви, збудувавши з тесаного каменя доми, — не будете в них жити; ви насадили виноградники препишні, — але вина з них не будете пити."},{"part":5,"stix":12,"order":12,"stix_n":12,"name":"am-5.12","book":"am","text":"Бо я знаю, яка їх безліч — тих переступів ваших, і які великі гріхи ваші; ви, що утискаєте праведника, що берете викуп, і відпихаєте убогого при брамі!"},{"part":5,"stix":13,"order":13,"stix_n":13,"name":"am-5.13","book":"am","text":"Тому розсудливий мовчить такого часу, бо то — лихий час."},{"part":5,"stix":14,"order":14,"stix_n":14,"name":"am-5.14","book":"am","text":"Добра шукайте, не зла, щоб могли жити і щоб Господь, Бог сил, був з вами, як то ви кажете."},{"part":5,"stix":15,"order":15,"stix_n":15,"name":"am-5.15","book":"am","text":"Ненавидьте зло, любіть добро, встановіть у брамі справедливість, — може, Господь, Бог сил, змилується над решткою Йосифа."},{"part":5,"stix":16,"order":16,"stix_n":16,"name":"am-5.16","book":"am","text":"Тому так каже Господь, Бог сил, Адонай: «По всіх майданах лемент буде, і по всіх вулицях будуть кричати: Леле, леле! Плугатаря закличуть до жалоби, до плачу — тих, що вміють пісень похоронних."},{"part":5,"stix":17,"order":17,"stix_n":17,"name":"am-5.17","book":"am","text":"І по всіх виноградниках плач буде, бо я перейду серед тебе, — слово Господнє."},{"part":5,"stix":18,"order":18,"stix_n":18,"name":"am-5.18","book":"am","text":"Горе вам, що прагнете дня Господнього! Навіщо вам той день Господній? Він — темрява, не світло!"},{"part":5,"stix":19,"order":19,"stix_n":19,"name":"am-5.19","book":"am","text":"Це все одно, якби хтось утік від лева й наскочив на ведмедя, або, ввійшовши в хату, сперся об стіну рукою, а його б гадина вкусила."},{"part":5,"stix":20,"order":20,"stix_n":20,"name":"am-5.20","book":"am","text":"Хіба ж бо день Господній не буде темрява, а світло? Не пітьма без просвітку?"},{"part":5,"stix":21,"order":21,"stix_n":21,"name":"am-5.21","book":"am","text":"Мені осоружні, мені обридли ваші свята; ваші врочисті збори мені не довподоби."},{"part":5,"stix":22,"order":22,"stix_n":22,"name":"am-5.22","book":"am","text":"Хоч ви мені й принесете всепалення та ваші хлібні жертви, я їх не прийму. На ваші мирні жертви з годованого скоту я й не погляну."},{"part":5,"stix":23,"order":23,"stix_n":23,"name":"am-5.23","book":"am","text":"Усунь від мене твоїх пісень гомін! Гри твоїх гарф я слухати не хочу."},{"part":5,"stix":24,"order":24,"stix_n":24,"name":"am-5.24","book":"am","text":"Нехай тече, неначе води, справедливість — і правда, як ріка потужна."},{"part":5,"stix":25,"order":25,"stix_n":25,"name":"am-5.25","book":"am","text":"Чи ви, доме Ізраїля, приносили мені в пустині жертви та офіри протягом сорока років?"},{"part":5,"stix":26,"order":26,"stix_n":26,"name":"am-5.26","book":"am","text":"Ви візьмете Сіккута, вашого царя, і зорю бога вашого Кійюна, бовванів ваших, що ви їх собі наробили."},{"part":5,"stix":27,"order":27,"stix_n":27,"name":"am-5.27","book":"am","text":"Тому я виселю вас за Дамаск», — слово Господнє, — Бог сил його ім'я."},{"part":6,"stix":1,"order":1,"stix_n":1,"name":"am-6.1","book":"am","text":"Горе безжурним на Сіоні та безпечним на горі самарійській, значним у першому з народів, до яких дім Ізраїля приходить!"},{"part":6,"stix":2,"order":2,"stix_n":2,"name":"am-6.2","book":"am","text":"Перейдіть у Калне й гляньте, а звідти йдіть у Хамат Великий, потім спустіться в Гат Філістимлянський. Чи ж вони ліпші, ніж ці царства? Чи ж їхня країна більша, аніж ваша?"},{"part":6,"stix":3,"order":3,"stix_n":3,"name":"am-6.3","book":"am","text":"Ви віддаляєте день лиха й наближаєте насильства осередок."},{"part":6,"stix":4,"order":4,"stix_n":4,"name":"am-6.4","book":"am","text":"Вилежуєтесь на слонових ложах і розтягаєтесь на їхніх постелях; їсте собі ягнят з отари та телят із хліву."},{"part":6,"stix":5,"order":5,"stix_n":5,"name":"am-6.5","book":"am","text":"Кричать під звуки гарфи, вигадують собі, немов Давид, музичне знаряддя."},{"part":6,"stix":6,"order":6,"stix_n":6,"name":"am-6.6","book":"am","text":"П'ють вино в великих чашах, намащуються мастьми вельми дорогими і над руїною Йосифа не вболівають."},{"part":6,"stix":7,"order":7,"stix_n":7,"name":"am-6.7","book":"am","text":"За те ж підуть тепер у полон на чолі полонених, і гульня тих, що вилежувалися, минеться."},{"part":6,"stix":8,"order":8,"stix_n":8,"name":"am-6.8","book":"am","text":"Господь Бог поклявся самим собою, — слово Господа, Бога сил: «Мені огидна Якова гординя, його палаци ненавиджу; я видам місто з усім, що є у ньому.»"},{"part":6,"stix":9,"order":9,"stix_n":9,"name":"am-6.9","book":"am","text":"І станеться, коли в одному домі лишиться десять чоловік, вони помруть."},{"part":6,"stix":10,"order":10,"stix_n":10,"name":"am-6.10","book":"am","text":"І останеться мало хто, щоб виносити спалені кості з хати. І як хтось спитає того, що в самій середині у хаті: «Чи є ще хтось із тобою?» — і той відкаже: «Ні!» — тоді він скаже: «Цить, бо не годиться згадувати ім'я Господнє!»"},{"part":6,"stix":11,"order":11,"stix_n":11,"name":"am-6.11","book":"am","text":"Бо ось Господь накаже, й великий дім на скіпки розпадеться, а малий — на тріски."},{"part":6,"stix":12,"order":12,"stix_n":12,"name":"am-6.12","book":"am","text":"Чи ж коні бігають по скелях? Чи хтось орав коли волами море? А ви обертаєте правосуддя в отруту, плід справедливости — у полин."},{"part":6,"stix":13,"order":13,"stix_n":13,"name":"am-6.13","book":"am","text":"О ви, що радуєтесь невідь чому, кажучи: «Чи ж не нашою силою ми здобули собі могутність?»"},{"part":6,"stix":14,"order":14,"stix_n":14,"name":"am-6.14","book":"am","text":"«Та ось, доме Ізраїля, я на вас підійму, — слово Господа, Бога сил, — народ, і вас тіснитимуть від Хамат-входу до Арава-потоку.»"},{"part":7,"stix":1,"order":1,"stix_n":1,"name":"am-7.1","book":"am","text":"От що Господь Бог показав мені у видінні: Ось він створив сарану тоді, коли отава почала гнатися вгору. То була отава по царській косовиці."},{"part":7,"stix":2,"order":2,"stix_n":2,"name":"am-7.2","book":"am","text":"І як вона перестала їсти траву у країні, я мовив: «Господи Боже, прости, будь ласкав! Як устоїться Яків? Таж він такий маленький!»"},{"part":7,"stix":3,"order":3,"stix_n":3,"name":"am-7.3","book":"am","text":"І жалко стало Господеві того: «Не бути цьому!» — мовив Господь."},{"part":7,"stix":4,"order":4,"stix_n":4,"name":"am-7.4","book":"am","text":"От що Господь Бог показав мені у видінні: Ось Господь Бог викликав вогонь для суду. І він пожер глибінь велику і намірявсь пожерти землю."},{"part":7,"stix":5,"order":5,"stix_n":5,"name":"am-7.5","book":"am","text":"Тоді я мовив: «Господи Боже, припини, будь ласкав! Як устоїться Яків? Таж він такий маленький!»"},{"part":7,"stix":6,"order":6,"stix_n":6,"name":"am-7.6","book":"am","text":"І жалко стало Господові того: «І цьому теж не бути!» — мовив Господь Бог."},{"part":7,"stix":7,"order":7,"stix_n":7,"name":"am-7.7","book":"am","text":"От що він показав мені: Господь стояв на мурі мурованім з повісом у руці."},{"part":7,"stix":8,"order":8,"stix_n":8,"name":"am-7.8","book":"am","text":"Господь сказав до мене: «Що ти, Амосе, бачиш?» І відповів я: «Повіс.» — Тоді Господь сказав до мене: «Ось я покладу повіс посеред мого люду Ізраїля. Я не прощу йому вже більше!"},{"part":7,"stix":9,"order":9,"stix_n":9,"name":"am-7.9","book":"am","text":"Спустошені будуть висоти Ісаака, Ізраїля святині будуть зруйновані. Я проти дому Єровоама з мечем устану.»"},{"part":7,"stix":10,"order":10,"stix_n":10,"name":"am-7.10","book":"am","text":"Тоді Амасія, бетельський священик, послав до Єровоама, ізраїльського царя, сказати: «Амос змовився на тебе серед дому Ізраїля. Країна не може вже терпіти всіх його слів."},{"part":7,"stix":11,"order":11,"stix_n":11,"name":"am-7.11","book":"am","text":"Бо ось що Амос каже: Єровоам від меча поляже, й Ізраїль напевно піде в неволю далеко від свого краю.»"},{"part":7,"stix":12,"order":12,"stix_n":12,"name":"am-7.12","book":"am","text":"Далі Амасія сказав до Амоса: «Іди, видющий, тікай геть у землю Юди; там їж собі хліб та й пророкуй там."},{"part":7,"stix":13,"order":13,"stix_n":13,"name":"am-7.13","book":"am","text":"А в Бетелі не пророкуй більше, бо то царська святиня і дім царський.»"},{"part":7,"stix":14,"order":14,"stix_n":14,"name":"am-7.14","book":"am","text":"І відповів Амос і мовив Амасії: «Я не був ні пророком, ані сином пророка не був я. Я пастухом був і порав сикомори."},{"part":7,"stix":15,"order":15,"stix_n":15,"name":"am-7.15","book":"am","text":"Та Господь узяв мене від отари і сказав до мене: Іди, пророкуй моєму народові Ізраїлеві."},{"part":7,"stix":16,"order":16,"stix_n":16,"name":"am-7.16","book":"am","text":"Слухай же тепер слово Господнє. Ти кажеш: Не пророкуй проти Ізраїля, і не проповідуй проти дому Ісаака."},{"part":7,"stix":17,"order":17,"stix_n":17,"name":"am-7.17","book":"am","text":"За це ж так Господь каже: Жінка твоя стане блудницею у місті, сини твої та дочки від меча поляжуть; поле твоє поділять шворкою, і ти помреш у краю нечистім. Ізраїль же напевно піде в полон, геть із свого краю.»"},{"part":8,"stix":1,"order":1,"stix_n":1,"name":"am-8.1","book":"am","text":"От що Господь Бог показав мені у видінні: Ось кошик з літніми плодами."},{"part":8,"stix":2,"order":2,"stix_n":2,"name":"am-8.2","book":"am","text":"І він спитав: «Що ти, Амосе, бачиш?» Я відповів: «Кошик з літніми плодами.» Господь сказав до мене: «Настав кінець моєму народові Ізраїлеві: я не прощу йому вже більше."},{"part":8,"stix":3,"order":3,"stix_n":3,"name":"am-8.3","book":"am","text":"І співи храму стануть того дня квилінням, — слово Господа Бога; багато трупів буде; на кожне місце кинуте буде мовчання!»"},{"part":8,"stix":4,"order":4,"stix_n":4,"name":"am-8.4","book":"am","text":"Слухайте це, ви, що раді б бідного пожерти і вигубити вбогих краю,"},{"part":8,"stix":5,"order":5,"stix_n":5,"name":"am-8.5","book":"am","text":"кажучи: «Коли мине той новий місяць, щоб нам продати хліб наш? І субота, щоб нам засіки відчинити, і, зменшивши міру й збільшивши ціну шекля, невірною вагою шахрувати?"},{"part":8,"stix":6,"order":6,"stix_n":6,"name":"am-8.6","book":"am","text":"Щоб нам купити бідолах за гроші, вбогого за пару капців, продати висівки пшенишні?»"},{"part":8,"stix":7,"order":7,"stix_n":7,"name":"am-8.7","book":"am","text":"Господь поклявсь гординею Якова: Повіки не забуду ані одного з їхніх учинків."},{"part":8,"stix":8,"order":8,"stix_n":8,"name":"am-8.8","book":"am","text":"Хіба не затрясеться через це країна, і не затужить кожен, хто живе в ній? Уся вона, немов ріка, піде вгору і скаламутиться, і знов осяде, як ріка Єгипту!"},{"part":8,"stix":9,"order":9,"stix_n":9,"name":"am-8.9","book":"am","text":"«І станеться в той день, — слово Господа Бога, — я сонцю заповім заходити опівдні, нашлю серед ясного дня пітьму на землю."},{"part":8,"stix":10,"order":10,"stix_n":10,"name":"am-8.10","book":"am","text":"Оберну ваші свята в смуток, усі ваші пісні в лемент. Я наведу на кожен стан вереття, на кожну голову — лисину. Наведу плач, немов по синові одинакові: так воно буде до кінця, немов гіркий день."},{"part":8,"stix":11,"order":11,"stix_n":11,"name":"am-8.11","book":"am","text":"Ось дні надходять, — слово Господа Бога, — і я пошлю на землю голод; не голод за хлібом, не спрагу за водою, лише за слуханням слова Господнього."},{"part":8,"stix":12,"order":12,"stix_n":12,"name":"am-8.12","book":"am","text":"І вони будуть плентатись від моря і до моря, від півночі до сходу сонця будуть туди й сюди тинятися, шукаючи слова Господнього, але його не знайдуть."},{"part":8,"stix":13,"order":13,"stix_n":13,"name":"am-8.13","book":"am","text":"Того дня гарні дівчата й хлопці будуть від спраги умлівати."},{"part":8,"stix":14,"order":14,"stix_n":14,"name":"am-8.14","book":"am","text":"Ті, що кленуться гріхом Самарії і кажуть: Так певно, як живе твій Бог, о Дане! — або: Так певно, як живе дорога Версавії, — вони впадуть і більш не встануть.»"},{"part":9,"stix":1,"order":1,"stix_n":1,"name":"am-9.1","book":"am","text":"Я бачив Господа, що стояв при жертовнику. І він мовив: «Удар по главнях, щоб аж одвірки захитались! Я всім їм голови порозбиваю, а тих з них, що зостануться, мечем повбиваю; ані один з них не втече, ані один з них не спасеться."},{"part":9,"stix":2,"order":2,"stix_n":2,"name":"am-9.2","book":"am","text":"Хоч би в Шеол зарились, то й звідти їх моя рука добуде. Хоч би знялись на небо, я їх і звідти поскидаю."},{"part":9,"stix":3,"order":3,"stix_n":3,"name":"am-9.3","book":"am","text":"Хоч би сховались на вершині Кармелю, я їх шукатиму і візьму звідти. Хоч би запроторились від мого ока на дні моря, я і там звелю змієві, і він їх кусатиме."},{"part":9,"stix":4,"order":4,"stix_n":4,"name":"am-9.4","book":"am","text":"Хоч би пішли перед своїми ворогами у неволю, я й там повелю мечеві, й він уб'є їх. Оберну на них мої очі, — та на лихо, не на благо.»"},{"part":9,"stix":5,"order":5,"stix_n":5,"name":"am-9.5","book":"am","text":"Бо Господь, Бог сил, — то він, що землі торкнеться, і вона тане, і всі її мешканці тужать; і вся вона, немов ріка, здіймається вгору й осідає знову, як ріка Єгипту."},{"part":9,"stix":6,"order":6,"stix_n":6,"name":"am-9.6","book":"am","text":"Він збудував на небі свої високії палаци, він заснував своє склепіння над землею. Він кличе води моря, і на поверхню землі їх розливає; Господь — ім'я йому!"},{"part":9,"stix":7,"order":7,"stix_n":7,"name":"am-9.7","book":"am","text":"«Чи ж ви мені не як кушіїв діти, о діти Ізраїля, — слово Господнє? Чи ж я Ізраїля не вивів з Єгипетського краю, і філістимлян із Кафтору та арамійців із Кіру?"},{"part":9,"stix":8,"order":8,"stix_n":8,"name":"am-9.8","book":"am","text":"Ось очі Господа Бога на грішнім царстві, і я вигублю його з обличчя землі. Однак, не вигублю я зовсім Яковового дому, — слово Господнє."},{"part":9,"stix":9,"order":9,"stix_n":9,"name":"am-9.9","book":"am","text":"Бо ось ізвелю я і просію дім Ізраїля проміж усі народи, як то просівають у решеті, але й зернятко не впаде на землю."},{"part":9,"stix":10,"order":10,"stix_n":10,"name":"am-9.10","book":"am","text":"Усі грішники мого народу від меча поляжуть, вони, що кажуть: Не наблизиться, не прийде на нас лихо!"},{"part":9,"stix":11,"order":11,"stix_n":11,"name":"am-9.11","book":"am","text":"Того дня я підведу розвалену Давидову халупу, поправлю в ній проломи, підійму її румовища. Я відбудую її, як була за днів днедавніх,"},{"part":9,"stix":12,"order":12,"stix_n":12,"name":"am-9.12","book":"am","text":"щоб вони заволоділи останком Едома і всіма народами, що на них було призване моє ім'я, — слово Господа, який це зробить."},{"part":9,"stix":13,"order":13,"stix_n":13,"name":"am-9.13","book":"am","text":"Настане час, — слово Господнє, — коли орач женця застане, а той, що топче грона, — того, що зерно розсіває. Гори точитимуть сік винний, і всі пагірки розтануть."},{"part":9,"stix":14,"order":14,"stix_n":14,"name":"am-9.14","book":"am","text":"Я відновлю Ізраїля, народ мій, і вони відбудують спустошені міста й будуть у них жити. Насадять виноградники й будуть вино з них пити, і розведуть сади, і їстимуть плоди з них."},{"part":9,"stix":15,"order":15,"stix_n":15,"name":"am-9.15","book":"am","text":"Я посаджу їх на землі їхній, і їх не вирвуть уже з землі їхньої, що я їм дав», — каже Господь, Бог твій."}]