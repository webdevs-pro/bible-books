[{"part":1,"stix":1,"order":1,"stix_n":1,"name":"lam-1.1","book":"lam","text":"Яким же самотнім зосталося місто, що було повне люду! Стало немов би вдовою! Воно, що між народами було велике, що князювало над краями, — ось данину платить!"},{"part":1,"stix":2,"order":2,"stix_n":2,"name":"lam-1.2","book":"lam","text":"Плаче ночами гірко, і сльози його на щоках у нього. З усіх, які його любили, нема нікого, хто б його розважив. Усі його друзі зрадили його, стали для нього ворогами."},{"part":1,"stix":3,"order":3,"stix_n":3,"name":"lam-1.3","book":"lam","text":"Юда пішов у неволю по утиску та тяжкім рабстві. Він оселився серед народів, не знайшов спочинку... Усі його гонителі його наздогнали у тіснинах."},{"part":1,"stix":4,"order":4,"stix_n":4,"name":"lam-1.4","book":"lam","text":"Дороги на Сіон сумують, ніхто не йде на свята. Всі брами його опустіли, священики його зідхають, дівчата його тужать, і самому йому гірко."},{"part":1,"stix":5,"order":5,"stix_n":5,"name":"lam-1.5","book":"lam","text":"Противники його взяли гору, а вороги його щасливі, Господь бо засмутив його за його переступів безліч. Діти його пішли в неволю перед противником."},{"part":1,"stix":6,"order":6,"stix_n":6,"name":"lam-1.6","book":"lam","text":"І відійшла від дочки Сіону вся її слава. Князі його немов олені стали, що не знаходять собі паші, і пленталися без сили перед тими, що гнали їх."},{"part":1,"stix":7,"order":7,"stix_n":7,"name":"lam-1.7","book":"lam","text":"Єрусалим пригадує собі у дні злиднів та тривоги всі свої скарби, що мав із давніх-давен, — тепер, коли народ його падає в ворожі руки, а допомоги йому немає; його гнобителі дивилися на нього, сміялися з його руїн."},{"part":1,"stix":8,"order":8,"stix_n":8,"name":"lam-1.8","book":"lam","text":"Згрішив, згрішив Єрусалим, тим і зробивсь осоружний! Усі, що його поважали, ним гордують, бо бачили його наготу. Та й сам він теж зідхає і обертається назад."},{"part":1,"stix":9,"order":9,"stix_n":9,"name":"lam-1.9","book":"lam","text":"Нечистота його на полах у нього, та він про свій кінець не думав; тому й упав так низько, і втішника не має. Споглянь, о Господи, на мої злидні, бо ворог зростає!"},{"part":1,"stix":10,"order":10,"stix_n":10,"name":"lam-1.10","book":"lam","text":"Противник простяг свою руку на усі його скарби. Він бачив, як погани ввійшли в його святиню, яким ти заборонив вступати в твою громаду."},{"part":1,"stix":11,"order":11,"stix_n":11,"name":"lam-1.11","book":"lam","text":"Увесь його народ зідхає, хліба шукає. Скарби свої вони за харч віддали, щоб відживити душу. О, зглянься, Господи, й подивися, як я упідлився!"},{"part":1,"stix":12,"order":12,"stix_n":12,"name":"lam-1.12","book":"lam","text":"Нехай, вас ніколи таке не спіткає, о, всі ви, що дорогою проходите повз! О, гляньте, подивіться, чи є біль, як мій біль, що мені заподіяно, що ним побив мене Господь у день палаючого гніву свого!"},{"part":1,"stix":13,"order":13,"stix_n":13,"name":"lam-1.13","book":"lam","text":"З висоти він зіслав вогонь у мої кості, і той пожирає. Він сітку розстелив мені під ноги і завернув мене назад. Він завдав мені смутку, — я повсякденно недужий."},{"part":1,"stix":14,"order":14,"stix_n":14,"name":"lam-1.14","book":"lam","text":"Ярмо моїх переступів накладено його рукою; і вони, сплетені докупи, тяжать на моїй шиї. Він підбив мою силу. Видав мене Господь їм у руки, я проти них не можу протистати."},{"part":1,"stix":15,"order":15,"stix_n":15,"name":"lam-1.15","book":"lam","text":"Усіх моїх хоробрих повалив Господь посеред мене. Він скликав проти мене збори, щоб знищити моїх юнаків. Господь топтав, немов у винотоці, дівицю — дочку Юди."},{"part":1,"stix":16,"order":16,"stix_n":16,"name":"lam-1.16","book":"lam","text":"Тому я плачу, і око моє, око проливає сльози, далеко бо від мене мій утішитель, що відживив би мені душу. Діти мої в смутку, бо ворог узяв гору."},{"part":1,"stix":17,"order":17,"stix_n":17,"name":"lam-1.17","book":"lam","text":"Сіон простягнув руки, але немає, хто б його розважив. Господь дав наказ проти Якова, щоб вороги його навкруги нього стали. Єрусалим посеред них занечистився."},{"part":1,"stix":18,"order":18,"stix_n":18,"name":"lam-1.18","book":"lam","text":"Господь — справедливий, бо я не слухав його слова. О, вчуйте, благаю, всі народи, гляньте на мою муку! Мої дівчата й мої хлопці поволоклися в неволю."},{"part":1,"stix":19,"order":19,"stix_n":19,"name":"lam-1.19","book":"lam","text":"Кличу моїх коханців: але вони мене зрадили. Священики мої й мої старші загинуть у місті, шукаючи собі поживи, щоб відживити душу."},{"part":1,"stix":20,"order":20,"stix_n":20,"name":"lam-1.20","book":"lam","text":"Зглянься, о Господи, бо мені сумно! Горить у нутрі в мене, серце моє в мені перевернулось, бо я впертий завжди був проти тебе. У полі меч забрав моїх дітей, а вдома — смерть."},{"part":1,"stix":21,"order":21,"stix_n":21,"name":"lam-1.21","book":"lam","text":"Почули, що я стогну, — немає, хто б мене розважив. Усі вороги мої почули про моє нещастя та й зраділи, бо ти вчинив це. Коли б ти вже послав той день, що його заповідав, і вони стали такими, як я!"},{"part":1,"stix":22,"order":22,"stix_n":22,"name":"lam-1.22","book":"lam","text":"Нехай прийде вся їхня злоба перед тебе; обходься з ними так, як обійшовсь ти зо мною за всі мої переступи, бо я стогну без перестання, і серце моє мліє."},{"part":2,"stix":1,"order":1,"stix_n":1,"name":"lam-2.1","book":"lam","text":"О як же то у своєму гніві Господь захмарив оту дочку Сіону! Кинув з небес на землю вроду Ізраїля! Не спогадав про свій підніжок у день свого гніву."},{"part":2,"stix":2,"order":2,"stix_n":2,"name":"lam-2.2","book":"lam","text":"Зруйнував Господь, не пощадив, усі Якова оселі. Він зруйнував у своїм обуренні твердині дочки Юди, повалив їх на землю; царство з його князями збезчестив."},{"part":2,"stix":3,"order":3,"stix_n":3,"name":"lam-2.3","book":"lam","text":"У палкому гніві розбив він усю Ізраїля потугу, відвів назад свою правицю перед супостатом. Він запалив у Якові немов би вогонь горючий, що звідусюди пожирає."},{"part":2,"stix":4,"order":4,"stix_n":4,"name":"lam-2.4","book":"lam","text":"Він нап'яв лука свого, немов би ворог, випрямивши правицю, немов би противник, і вибив усе, що миле очам; він на намет дочки Сіону вилив огнем свою досаду."},{"part":2,"stix":5,"order":5,"stix_n":5,"name":"lam-2.5","book":"lam","text":"Господь неначе ворогом зробився; він зруйнував Ізраїля, зруйнував усі його палаци, знищив його твердині, збільшив дочці Юди плач і лемент."},{"part":2,"stix":6,"order":6,"stix_n":6,"name":"lam-2.6","book":"lam","text":"Він спустошив, неначе сад, шатро своє, знищив свій намет зборів. Господь довів до того, що на Сіоні забуто про свята та суботи; і відкинув у палкому гніві царя та священика."},{"part":2,"stix":7,"order":7,"stix_n":7,"name":"lam-2.7","book":"lam","text":"Господь відкинув жертовник свій, знехтував своєю святинею; він видав у ворожі руки мури його будинків. Крик знято в Господньому домі, неначе за якогось свята."},{"part":2,"stix":8,"order":8,"stix_n":8,"name":"lam-2.8","book":"lam","text":"Господь намислив розвалити мур дочки Сіону; простягнув мотузку, руки не стримав, щоб не руйнувати; засмутив мур і передмур'я, і вони разом тужать."},{"part":2,"stix":9,"order":9,"stix_n":9,"name":"lam-2.9","book":"lam","text":"Запались у землю його ворота, розбив він і зламав його засуви. Цар його з князями між народами, немає закону! Навіть його пророки не мають більш від Господа видіння."},{"part":2,"stix":10,"order":10,"stix_n":10,"name":"lam-2.10","book":"lam","text":"Сидять на землі мовчки старі дочки Сіону; посипали собі голови порохом, оперезалися вереттям. Схилили голови додолу дівчата єрусалимські."},{"part":2,"stix":11,"order":11,"stix_n":11,"name":"lam-2.11","book":"lam","text":"Очі мої змарніли від сліз, нутро кипить у мене, жовч моя виливається на землю з-за погибелі дочки народу мого, бо діти й немовлята мліють по майданах міських."},{"part":2,"stix":12,"order":12,"stix_n":12,"name":"lam-2.12","book":"lam","text":"Просять у матерів своїх: «Хліба! Пити!» І умлівають, мов поранені, по майданах міських і виливають свої душі у материнське лоно."},{"part":2,"stix":13,"order":13,"stix_n":13,"name":"lam-2.13","book":"lam","text":"Якого свідка маю тобі дати? До чого мені тебе уподобити, дочко єрусалимська? З чим тебе порівняти, щоб тебе потішити, дівице-дочко сіонська? Рана бо твоя велика, немов море; хто тебе вилікувати може?"},{"part":2,"stix":14,"order":14,"stix_n":14,"name":"lam-2.14","book":"lam","text":"Пророки твої бачили для тебе видіння пусті й оманливі; не розкривали твого беззаконства, щоб відвернути від тебе неволю; вони для тебе віщували пророцтва пусті та облудні."},{"part":2,"stix":15,"order":15,"stix_n":15,"name":"lam-2.15","book":"lam","text":"Сплескують руками над тобою всі перехожі; свищуть, кивають головою над єрусалимською дочкою: «То це те місто, що його звали найбільшою красою, радістю всього світу?»"},{"part":2,"stix":16,"order":16,"stix_n":16,"name":"lam-2.16","book":"lam","text":"Всі вороги твої на тебе пороззявляли пащеки, свищуть, скрегочуть зубами та примовляють: «Проглинули ми його! Оцього дня ми тільки й чекали! Таки дожили, узріли!»"},{"part":2,"stix":17,"order":17,"stix_n":17,"name":"lam-2.17","book":"lam","text":"Вчинив Господь те, що задумав, виконав своє слово, що був заповів за днів днедавніх; спустошив без пощади, звеселив ворога над тобою, ріг противників твоїх підніс угору."},{"part":2,"stix":18,"order":18,"stix_n":18,"name":"lam-2.18","book":"lam","text":"До Господа взивай зо свого серця, дівице — дочко Сіону! Лий потоком сльози днями й ночами! Не давай собі впину, очей твоїх зіницям не давай спокою!"},{"part":2,"stix":19,"order":19,"stix_n":19,"name":"lam-2.19","book":"lam","text":"Вставай, голоси уночі з початком кожної сторожі. Вилий водою твоє серце перед лицем Господнім. Здійми до нього твої руки за життя твоїх діток, що мліють з голоду на рогах усіх вулиць."},{"part":2,"stix":20,"order":20,"stix_n":20,"name":"lam-2.20","book":"lam","text":"О, зглянься, Господи, й подивися: кому ти учинив так? Щоб жінки та їли плід свій, діток, яких плекали? Щоб у святині в Господній убивано священика й пророка?"},{"part":2,"stix":21,"order":21,"stix_n":21,"name":"lam-2.21","book":"lam","text":"Лежать на вулицях на землі діти й старі люди. Мої дівчата й мої хлопці від меча полягли; ти убив у день твого гніву, ти мордував без милосердя."},{"part":2,"stix":22,"order":22,"stix_n":22,"name":"lam-2.22","book":"lam","text":"Ти поскликав, немов на празник, мої страхіття навкруг мене. В день гніву Господа ніхто не втік, не врятувався. Тих, що я випестила, виховала, винищив мій ворог."},{"part":3,"stix":1,"order":1,"stix_n":1,"name":"lam-3.1","book":"lam","text":"Я — чоловік, що зазнав горя під палицею його гніву."},{"part":3,"stix":2,"order":2,"stix_n":2,"name":"lam-3.2","book":"lam","text":"Він вів мене й силував ходити у пітьмі, а не в світлі."},{"part":3,"stix":3,"order":3,"stix_n":3,"name":"lam-3.3","book":"lam","text":"Проти мене самого він знову й знову звертає свою руку цілоденно."},{"part":3,"stix":4,"order":4,"stix_n":4,"name":"lam-3.4","book":"lam","text":"Він виснажив тіло моє й мою шкіру, він розбив мої кості."},{"part":3,"stix":5,"order":5,"stix_n":5,"name":"lam-3.5","book":"lam","text":"Він зводив будову проти мене і оточував мене жовчю та нуждою."},{"part":3,"stix":6,"order":6,"stix_n":6,"name":"lam-3.6","book":"lam","text":"Він оселив мене в місцях темних, наче тих, що вже давно померли."},{"part":3,"stix":7,"order":7,"stix_n":7,"name":"lam-3.7","book":"lam","text":"Муром обвів мене, щоб я не вийшов; зробив тяжкими мої кайдани."},{"part":3,"stix":8,"order":8,"stix_n":8,"name":"lam-3.8","book":"lam","text":"Навіть як я взиваю й допомоги благаю, він відштовхує мою молитву."},{"part":3,"stix":9,"order":9,"stix_n":9,"name":"lam-3.9","book":"lam","text":"Дороги мої тесаним камінням закидав, стежки мої викривив він."},{"part":3,"stix":10,"order":10,"stix_n":10,"name":"lam-3.10","book":"lam","text":"Ведмедем у засідці зробивсь для мене, левом у сховку."},{"part":3,"stix":11,"order":11,"stix_n":11,"name":"lam-3.11","book":"lam","text":"Він збив набік мої дороги, він розірвав мене і обернув на ніщоту."},{"part":3,"stix":12,"order":12,"stix_n":12,"name":"lam-3.12","book":"lam","text":"Він нап'яв свого лука і поставив мене стрілі за мету."},{"part":3,"stix":13,"order":13,"stix_n":13,"name":"lam-3.13","book":"lam","text":"Дав доступ у моє нутро дітям сагайдака свого."},{"part":3,"stix":14,"order":14,"stix_n":14,"name":"lam-3.14","book":"lam","text":"Я став посміховищем для всього мого народу, їх приспівкою цілоденною."},{"part":3,"stix":15,"order":15,"stix_n":15,"name":"lam-3.15","book":"lam","text":"Наситив мене гіркотою, і напоїв полином."},{"part":3,"stix":16,"order":16,"stix_n":16,"name":"lam-3.16","book":"lam","text":"Він розбив щебенню мої зуби, він повалив мене в попіл."},{"part":3,"stix":17,"order":17,"stix_n":17,"name":"lam-3.17","book":"lam","text":"Покинув спокій мою душу, і я забув про щастя."},{"part":3,"stix":18,"order":18,"stix_n":18,"name":"lam-3.18","book":"lam","text":"Я мовив: Пропала моя сила, моя на Господа надія!"},{"part":3,"stix":19,"order":19,"stix_n":19,"name":"lam-3.19","book":"lam","text":"Згадай про мої злидні та мою скорботу, про полин та жовч."},{"part":3,"stix":20,"order":20,"stix_n":20,"name":"lam-3.20","book":"lam","text":"Глибоко вбилось усе те мені в пам'ять, і душа моя в мені прибита."},{"part":3,"stix":21,"order":21,"stix_n":21,"name":"lam-3.21","book":"lam","text":"Оце пригадую я моєму серцю і тому надіюсь."},{"part":3,"stix":22,"order":22,"stix_n":22,"name":"lam-3.22","book":"lam","text":"Ласки Господні не скінчились, не вичерпалось його милосердя."},{"part":3,"stix":23,"order":23,"stix_n":23,"name":"lam-3.23","book":"lam","text":"Вони нові щоранку, велика твоя вірність."},{"part":3,"stix":24,"order":24,"stix_n":24,"name":"lam-3.24","book":"lam","text":"Господь — мій пай, — моя душа говорить; тому й надіюся на нього."},{"part":3,"stix":25,"order":25,"stix_n":25,"name":"lam-3.25","book":"lam","text":"Благий Господь до того, хто його чекає; до душі, яка його шукає."},{"part":3,"stix":26,"order":26,"stix_n":26,"name":"lam-3.26","book":"lam","text":"Добре чекати мовчки від Господа спасіння."},{"part":3,"stix":27,"order":27,"stix_n":27,"name":"lam-3.27","book":"lam","text":"Добре для людини носити ярмо в юнацтві."},{"part":3,"stix":28,"order":28,"stix_n":28,"name":"lam-3.28","book":"lam","text":"Нехай сидить насамоті мовчки, бо він його наклав на нього."},{"part":3,"stix":29,"order":29,"stix_n":29,"name":"lam-3.29","book":"lam","text":"Нехай встромить уста свої в порох, ануж: може ще є надія!"},{"part":3,"stix":30,"order":30,"stix_n":30,"name":"lam-3.30","book":"lam","text":"Нехай наставить тому, хто б'є, щоку, нехай набереться зневаги до наситу!"},{"part":3,"stix":31,"order":31,"stix_n":31,"name":"lam-3.31","book":"lam","text":"Бо не навіки Господь відкидає."},{"part":3,"stix":32,"order":32,"stix_n":32,"name":"lam-3.32","book":"lam","text":"Бо хоч він і засмутить, та знову помилує з доброти своєї великої."},{"part":3,"stix":33,"order":33,"stix_n":33,"name":"lam-3.33","book":"lam","text":"Бо він не карає від серця і нерадо засмучує дітей людських."},{"part":3,"stix":34,"order":34,"stix_n":34,"name":"lam-3.34","book":"lam","text":"А коли хтось бере під ноги усіх в'язнів країни"},{"part":3,"stix":35,"order":35,"stix_n":35,"name":"lam-3.35","book":"lam","text":"чи перекручує право людини перед очима Всевишнього,"},{"part":3,"stix":36,"order":36,"stix_n":36,"name":"lam-3.36","book":"lam","text":"коли ошукує когось у якійсь справі, — хіба Господь того не бачить?"},{"part":3,"stix":37,"order":37,"stix_n":37,"name":"lam-3.37","book":"lam","text":"Хто щось колись сказав і воно сталось без Господнього веління?"},{"part":3,"stix":38,"order":38,"stix_n":38,"name":"lam-3.38","book":"lam","text":"Хіба не з уст Всевишнього виходять злидні й нещастя?"},{"part":3,"stix":39,"order":39,"stix_n":39,"name":"lam-3.39","book":"lam","text":"Чому, поки живе, людина нарікає, чоловік — за кару за гріхи власні?"},{"part":3,"stix":40,"order":40,"stix_n":40,"name":"lam-3.40","book":"lam","text":"Розвідаймо тільки дороги наші й дізнаймо, повернімося до Господа!"},{"part":3,"stix":41,"order":41,"stix_n":41,"name":"lam-3.41","book":"lam","text":"Здіймімо серця й руки наші до Бога, що на небі!"},{"part":3,"stix":42,"order":42,"stix_n":42,"name":"lam-3.42","book":"lam","text":"Ми відпали, збунтувались: ти не простив нам!"},{"part":3,"stix":43,"order":43,"stix_n":43,"name":"lam-3.43","book":"lam","text":"Огорнув гнівом, гнав нас та убивав немилосердно."},{"part":3,"stix":44,"order":44,"stix_n":44,"name":"lam-3.44","book":"lam","text":"Закрив ти себе хмарою, щоб не пройшла молитва."},{"part":3,"stix":45,"order":45,"stix_n":45,"name":"lam-3.45","book":"lam","text":"Сміттям та покиддю зробив ти нас серед народів."},{"part":3,"stix":46,"order":46,"stix_n":46,"name":"lam-3.46","book":"lam","text":"Всі наші вороги широко уста свої на нас відкрили."},{"part":3,"stix":47,"order":47,"stix_n":47,"name":"lam-3.47","book":"lam","text":"Страх і яма нам випала, спустошення й руїна."},{"part":3,"stix":48,"order":48,"stix_n":48,"name":"lam-3.48","book":"lam","text":"Потоки вод ллє моє око над руїною дочки народу мого."},{"part":3,"stix":49,"order":49,"stix_n":49,"name":"lam-3.49","book":"lam","text":"Око моє стікає без угаву, без перестання,"},{"part":3,"stix":50,"order":50,"stix_n":50,"name":"lam-3.50","book":"lam","text":"поки Господь з неба не спогляне та не побачить."},{"part":3,"stix":51,"order":51,"stix_n":51,"name":"lam-3.51","book":"lam","text":"Око моє печалить мою душу з-за усіх дочок мого міста."},{"part":3,"stix":52,"order":52,"stix_n":52,"name":"lam-3.52","book":"lam","text":"Мов пташку, напосілися мене зловити ті, що зо мною ворогують без причини."},{"part":3,"stix":53,"order":53,"stix_n":53,"name":"lam-3.53","book":"lam","text":"Життя моє підтяли в ямі й прикидали мене камінням."},{"part":3,"stix":54,"order":54,"stix_n":54,"name":"lam-3.54","book":"lam","text":"Води знялися понад голову в мене, і сказав: «Пропав я!»"},{"part":3,"stix":55,"order":55,"stix_n":55,"name":"lam-3.55","book":"lam","text":"Я візвав твоє ім'я, Господи, із глибокої ями."},{"part":3,"stix":56,"order":56,"stix_n":56,"name":"lam-3.56","book":"lam","text":"Почув ти мій голос: «Не затуляй твого вуха від мого стогону, волання мого!»"},{"part":3,"stix":57,"order":57,"stix_n":57,"name":"lam-3.57","book":"lam","text":"Ти зблизився, коли я візвав до тебе; сказав: «Не бійся!»."},{"part":3,"stix":58,"order":58,"stix_n":58,"name":"lam-3.58","book":"lam","text":"Ти боронив, о Господи, справи душі моєї; ти викупив моє життя."},{"part":3,"stix":59,"order":59,"stix_n":59,"name":"lam-3.59","book":"lam","text":"О Господи, ти бачив мою кривду; розсуди ж мою справу!"},{"part":3,"stix":60,"order":60,"stix_n":60,"name":"lam-3.60","book":"lam","text":"Ти бачив усю їхню помсту, усі їхні замисли на мене."},{"part":3,"stix":61,"order":61,"stix_n":61,"name":"lam-3.61","book":"lam","text":"Ти чув, о Господи, наругу їхню, усі їхні замисли на мене."},{"part":3,"stix":62,"order":62,"stix_n":62,"name":"lam-3.62","book":"lam","text":"Уста противників моїх, витівки їхні цілоденне проти мене."},{"part":3,"stix":63,"order":63,"stix_n":63,"name":"lam-3.63","book":"lam","text":"Чи вони сидять, чи встають, глянь: я — їхня глумлива пісня."},{"part":3,"stix":64,"order":64,"stix_n":64,"name":"lam-3.64","book":"lam","text":"Відплатиш, Господи, їм нагороду за вчинками їхніх рук."},{"part":3,"stix":65,"order":65,"stix_n":65,"name":"lam-3.65","book":"lam","text":"Ти їм даси запекле серце; проклін на них твій!"},{"part":3,"stix":66,"order":66,"stix_n":66,"name":"lam-3.66","book":"lam","text":"Ти гонитимеш їх, о Господи, у гніві і винищиш їх із-під неба."},{"part":4,"stix":1,"order":1,"stix_n":1,"name":"lam-4.1","book":"lam","text":"Як потемніло золото, ой, як змінилося золото найліпше! Розкидане святе каміння по рогах усіх вулиць!"},{"part":4,"stix":2,"order":2,"stix_n":2,"name":"lam-4.2","book":"lam","text":"Сини Сіону дорогії, що їх, немов щире золото, цінували, — ось мають вартість глиняного посуду, роботи ганчарських рук!"},{"part":4,"stix":3,"order":3,"stix_n":3,"name":"lam-4.3","book":"lam","text":"Навіть шакали дають груди, своїх щеняток годують; дочка ж мого народу стала жорстока, мов струсі в пустині."},{"part":4,"stix":4,"order":4,"stix_n":4,"name":"lam-4.4","book":"lam","text":"Язик від спраги в немовлятка до піднебіння прилипає; маленькі дітки просять хліба, та нікому їм дати."},{"part":4,"stix":5,"order":5,"stix_n":5,"name":"lam-4.5","book":"lam","text":"Хто споживав ласощі, по вулицях із голоду умліває; а хто на пурпурі був вихований, той тулиться до гною."},{"part":4,"stix":6,"order":6,"stix_n":6,"name":"lam-4.6","book":"lam","text":"Безбожність бо дочки народу мого більша, ніж гріх Содому, який зруйновано за хвилину, і руки над тим не трудились."},{"part":4,"stix":7,"order":7,"stix_n":7,"name":"lam-4.7","book":"lam","text":"Князі його були над сніг чистіші, вони були від молока біліші, тіло в них було рум'яне над коралі, сафір — їхня шкіра."},{"part":4,"stix":8,"order":8,"stix_n":8,"name":"lam-4.8","book":"lam","text":"Обличчя їхнє стало чорніше за вугіль, на вулиці їх не впізнати; шкіра в них до кісток прилипла, засохла, немов задеревіла."},{"part":4,"stix":9,"order":9,"stix_n":9,"name":"lam-4.9","book":"lam","text":"Ліпше тим, що від меча полягли, ніж тим, що з голоду загинули; бо ці конали, виснажені, від нестачі плодів з поля."},{"part":4,"stix":10,"order":10,"stix_n":10,"name":"lam-4.10","book":"lam","text":"Своїми ж руками ніжні жінки варили власних дітей, що для них за їжу стали тоді, як гинули дочки народу мого."},{"part":4,"stix":11,"order":11,"stix_n":11,"name":"lam-4.11","book":"lam","text":"Виладував Господь своє обурення; він вилив палкий гнів свій, запалив вогонь на Сіоні, який пожер його основи."},{"part":4,"stix":12,"order":12,"stix_n":12,"name":"lam-4.12","book":"lam","text":"Не вірили царі землі й усі мешканці світу, що супостат і ворог увійде в ворота єрусалимські."},{"part":4,"stix":13,"order":13,"stix_n":13,"name":"lam-4.13","book":"lam","text":"А все те за гріхи його пророків, за його священиків переступи, що серед нього проливали кров праведників."},{"part":4,"stix":14,"order":14,"stix_n":14,"name":"lam-4.14","book":"lam","text":"Вони, немов сліпі, вулицями блукали, заплямлені кров'ю, так що не можна було приторкнутись до їхньої одежі."},{"part":4,"stix":15,"order":15,"stix_n":15,"name":"lam-4.15","book":"lam","text":"«Геть! Нечистий!» — до них кричали. «Геть, геть, не приторкайтесь!» І якщо втікали, блукаючи між народами, не сміли там проживати."},{"part":4,"stix":16,"order":16,"stix_n":16,"name":"lam-4.16","book":"lam","text":"Сам Господь порозсівав їх, щоб на них більш не глядіти. Не було до священиків поваги, ані до старших милосердя."},{"part":4,"stix":17,"order":17,"stix_n":17,"name":"lam-4.17","book":"lam","text":"Досі виснажуються наші очі, сподіваючись на ту марну допомогу; з наших башт ми виглядали за народом, що не міг спасти нас."},{"part":4,"stix":18,"order":18,"stix_n":18,"name":"lam-4.18","book":"lam","text":"І вони підглядали наші кроки, так, що ми не могли ходити по майданах. Близько кінець наш, сповнились дні наші, бо надійшов кінець наш!"},{"part":4,"stix":19,"order":19,"stix_n":19,"name":"lam-4.19","book":"lam","text":"Ті, що нас гнали, були прудкіші, ніж орли попід небесами; вони по горах за нами гнались, у пустині на нас засідали."},{"part":4,"stix":20,"order":20,"stix_n":20,"name":"lam-4.20","book":"lam","text":"Дух наших ніздер, помазаник Господній, потрапив у їхні ями. Про нього ми казали: «Під його тінню житимемо посеред народів.»"},{"part":4,"stix":21,"order":21,"stix_n":21,"name":"lam-4.21","book":"lam","text":"Радуйся й веселись, дочко едомська, що живеш у краї Уц! Прийде й до тебе чаша, вп'єшся і ти та й засвітиш тілом."},{"part":4,"stix":22,"order":22,"stix_n":22,"name":"lam-4.22","book":"lam","text":"Скінчилась кара за твоє беззаконство, о дочко сіонська, він не займе тебе більше в полон! Твої ж провини, о дочко едомська, і гріхи твої викриє він, покарає!"},{"part":5,"stix":1,"order":1,"stix_n":1,"name":"lam-5.1","book":"lam","text":"Згадай, о Господи, що сталося з нами! Глянь, подивись на наругу нашу!"},{"part":5,"stix":2,"order":2,"stix_n":2,"name":"lam-5.2","book":"lam","text":"Спадщина наша припала зайдам, доми наші — чужинцям."},{"part":5,"stix":3,"order":3,"stix_n":3,"name":"lam-5.3","book":"lam","text":"Ми сироти без батька, а наші матері немов удовиці."},{"part":5,"stix":4,"order":4,"stix_n":4,"name":"lam-5.4","book":"lam","text":"Воду нашу за гроші п'ємо, дрова наші набуваємо за плату."},{"part":5,"stix":5,"order":5,"stix_n":5,"name":"lam-5.5","book":"lam","text":"Ярмо в нас на шиї, нами поганяють; працюємо, нема нам відпочинку."},{"part":5,"stix":6,"order":6,"stix_n":6,"name":"lam-5.6","book":"lam","text":"Ми до Єгипту простягаєм руку та до Ашшуру, щоб насититись хлібом."},{"part":5,"stix":7,"order":7,"stix_n":7,"name":"lam-5.7","book":"lam","text":"Батьки наші згрішили, та їх нема вже, а ми несемо кару за їхні беззаконства."},{"part":5,"stix":8,"order":8,"stix_n":8,"name":"lam-5.8","book":"lam","text":"Раби над нами вередують, і нікому нас визволити з їхніх рук."},{"part":5,"stix":9,"order":9,"stix_n":9,"name":"lam-5.9","book":"lam","text":"Ціною нашого життя здобуваємо хліб свій, наражені мечеві пустині."},{"part":5,"stix":10,"order":10,"stix_n":10,"name":"lam-5.10","book":"lam","text":"Шкіра на нас, як піч, гаряча від пекучої голоднечі."},{"part":5,"stix":11,"order":11,"stix_n":11,"name":"lam-5.11","book":"lam","text":"Жінок знечещено в Сіоні, дівчат — у містах юдейських."},{"part":5,"stix":12,"order":12,"stix_n":12,"name":"lam-5.12","book":"lam","text":"Повішено князів їхніми руками, обличчя старших не поважано."},{"part":5,"stix":13,"order":13,"stix_n":13,"name":"lam-5.13","book":"lam","text":"Хлопці носили жорна, а діти спотикались під дровами."},{"part":5,"stix":14,"order":14,"stix_n":14,"name":"lam-5.14","book":"lam","text":"Старші в воротях уже більш не сідають, хлопці вже більш не бавляться."},{"part":5,"stix":15,"order":15,"stix_n":15,"name":"lam-5.15","book":"lam","text":"Погасла радість у нашім серці, танки наші на жалобу змінились."},{"part":5,"stix":16,"order":16,"stix_n":16,"name":"lam-5.16","book":"lam","text":"Вінець упав з голови в нас. Ой, горе нам, бо ми згрішили!"},{"part":5,"stix":17,"order":17,"stix_n":17,"name":"lam-5.17","book":"lam","text":"От чому серце ниє у нас, ось чому в очах у нас потемніло."},{"part":5,"stix":18,"order":18,"stix_n":18,"name":"lam-5.18","book":"lam","text":"Бо гора Сіон опустіла, лисиці бродять по ній!"},{"part":5,"stix":19,"order":19,"stix_n":19,"name":"lam-5.19","book":"lam","text":"Ти ж, Господи, повіки перебуваєш; престол твій з роду й до роду."},{"part":5,"stix":20,"order":20,"stix_n":20,"name":"lam-5.20","book":"lam","text":"Чому ти нас назавжди забуваєш і нас так надовго покидаєш?"},{"part":5,"stix":21,"order":21,"stix_n":21,"name":"lam-5.21","book":"lam","text":"Наверни нас, Господи, до себе, і ми повернемось: обнови наші дні, як було колись."},{"part":5,"stix":22,"order":22,"stix_n":22,"name":"lam-5.22","book":"lam","text":"Невже ти зовсім нас відкинув, на нас без міри прогнівався?"}]