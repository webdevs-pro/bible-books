[{"part":1,"stix":1,"order":1,"stix_n":1,"name":"song-1.1","book":"song","text":"Пісня пісень Соломона."},{"part":1,"stix":2,"order":2,"stix_n":2,"name":"song-1.2","book":"song","text":"Хай він мене цілує цілунками уст своїх, бо любов твоя понад вино солодша."},{"part":1,"stix":3,"order":3,"stix_n":3,"name":"song-1.3","book":"song","text":"Запах пахощів твоїх найзапашніший, Розлите миро — твоє ім'я; Тому дівчата тебе люблять."},{"part":1,"stix":4,"order":4,"stix_n":4,"name":"song-1.4","book":"song","text":"Тягни мене вслід за тобою: біжімо! Цар увів мене в свої хороми. Ми будемо радіти й веселитися тобою, ми будемо твою любов понад вино хвалити. Яка ж то насолода тебе любити!"},{"part":1,"stix":5,"order":5,"stix_n":5,"name":"song-1.5","book":"song","text":"Я чорна, але гарна, дочки єрусалимські, немов кедарські шатра, немов шалманськії намети."},{"part":1,"stix":6,"order":6,"stix_n":6,"name":"song-1.6","book":"song","text":"Ви не дивітеся на мене, що я засмагла, що мене осмалило сонце. Сини моєї матері розсердились на мене, поставили мене стерегти виноградники. Та я не стерегла виноградника мого власного."},{"part":1,"stix":7,"order":7,"stix_n":7,"name":"song-1.7","book":"song","text":"Скажи мені, о ти, що його моє серце любить, де ти пасеш (твою отару), де ти розташовуєш її опівдні, щоб я безцільно не блукала коло отар твоїх друзів."},{"part":1,"stix":8,"order":8,"stix_n":8,"name":"song-1.8","book":"song","text":"Якщо не знаєш, о найкраща між жінками, то йди слідом за чередою й паси твої козлята коло шатер пастуших."},{"part":1,"stix":9,"order":9,"stix_n":9,"name":"song-1.9","book":"song","text":"Немов лошиця в колісницях фараона, ти в мене, моя люба!"},{"part":1,"stix":10,"order":10,"stix_n":10,"name":"song-1.10","book":"song","text":"Прегарні твої щоки у сережках, шия твоя — в намисті."},{"part":1,"stix":11,"order":11,"stix_n":11,"name":"song-1.11","book":"song","text":"Ми тобі зробим золоті сережки зо срібними крапками."},{"part":1,"stix":12,"order":12,"stix_n":12,"name":"song-1.12","book":"song","text":"Тоді як цар був за своїм столом, нард мій розлив свій запах."},{"part":1,"stix":13,"order":13,"stix_n":13,"name":"song-1.13","book":"song","text":"Торбинка мірри — любий мій для мене, на моїх грудях спочиває."},{"part":1,"stix":14,"order":14,"stix_n":14,"name":"song-1.14","book":"song","text":"Гроно кипрове — любий мій для мене, у виноградниках Ен-Геді."},{"part":2,"stix":1,"order":1,"stix_n":1,"name":"song-2.1","book":"song","text":"Яка ж бо ти прекрасна, моя люба! Яка ж бо ти прекрасна! Очі твої — голубки."},{"part":2,"stix":2,"order":2,"stix_n":2,"name":"song-2.2","book":"song","text":"Який же ти прекрасний, о мій любий! Який ти милий! Постеля наша — сама зелень."},{"part":2,"stix":3,"order":3,"stix_n":3,"name":"song-2.3","book":"song","text":"Трями наших домів — із кедру, а наші бантини, — з кипарису."},{"part":2,"stix":4,"order":4,"stix_n":4,"name":"song-2.4","book":"song","text":"Він увів мене в бенкетний покій, і любов — стяг його надо мною."},{"part":2,"stix":5,"order":5,"stix_n":5,"name":"song-2.5","book":"song","text":"Підсильте мене тістечками виноградними, яблуками мене одушевляйте, бо я з любови знемагаю."},{"part":2,"stix":6,"order":6,"stix_n":6,"name":"song-2.6","book":"song","text":"Ліва рука його під головою в мене, а правою він мене обіймає."},{"part":2,"stix":7,"order":7,"stix_n":7,"name":"song-2.7","book":"song","text":"Я заклинаю вас, дочки єрусалимські, сарнами й ланями пільними, щоб не будили, не розбуджували любої моєї, покіль вона того не схоче."},{"part":2,"stix":8,"order":8,"stix_n":8,"name":"song-2.8","book":"song","text":"Уважно! Мій любий! Ось він іде, він стрибає по горах, по горбках скаче."},{"part":2,"stix":9,"order":9,"stix_n":9,"name":"song-2.9","book":"song","text":"Мій любий — немов олениця або оленятко. Он він стоїть за нашою стіною, крізь вікна заглядає, крізь ґрати зазирає."},{"part":2,"stix":10,"order":10,"stix_n":10,"name":"song-2.10","book":"song","text":"Заговорив мій любий і сказав до мене: «Устань, моя люба! Ходи, моя прекрасна!"},{"part":2,"stix":11,"order":11,"stix_n":11,"name":"song-2.11","book":"song","text":"Глянь бо: зима минула, дощі прогули, прошуміли."},{"part":2,"stix":12,"order":12,"stix_n":12,"name":"song-2.12","book":"song","text":"Вже квіти на землі з'явились, пора пісень настала, і голос горлиці вже чути в краю нашім."},{"part":2,"stix":13,"order":13,"stix_n":13,"name":"song-2.13","book":"song","text":"Смоковниця бруньки вже виганяє, і виноград, у цвіту пахощі розливає. Устань, іди, моя люба! Ходи, моя прегарна!"},{"part":2,"stix":14,"order":14,"stix_n":14,"name":"song-2.14","book":"song","text":"Моя голубко, у щілинах скелястих, у сховку стрімкої кручі! Дай глянути на твоє личко, дай голос твій почути! Бо голос твій солодкий, і личко твоє принадне.»"},{"part":2,"stix":15,"order":15,"stix_n":15,"name":"song-2.15","book":"song","text":"Спіймайте нам лисиць, лисиць маленьких, що виноградники нівечать, наші виноградники у цвіту."},{"part":2,"stix":16,"order":16,"stix_n":16,"name":"song-2.16","book":"song","text":"Мій любий — мій, а я його, — його, що пасе між лілеями."},{"part":2,"stix":17,"order":17,"stix_n":17,"name":"song-2.17","book":"song","text":"Покіль день дише холодочком і тіні утікають, вернись, мій любий! Будь, як газеля або як оленятко на горах Бетер!"},{"part":3,"stix":1,"order":1,"stix_n":1,"name":"song-3.1","book":"song","text":"На моїм ліжку вночі шукала я того, кого серце моє любить. Шукала — не знайшла його."},{"part":3,"stix":2,"order":2,"stix_n":2,"name":"song-3.2","book":"song","text":"Встану, обійду навколо місто. По вулицях та по майданах шукатиму я того, кого серце моє любить. Шукала — не знайшла я його."},{"part":3,"stix":3,"order":3,"stix_n":3,"name":"song-3.3","book":"song","text":"Сторожа мене зустріла, що ходить круг міста. Чи бачили ви того, кого серце моє любить?"},{"part":3,"stix":4,"order":4,"stix_n":4,"name":"song-3.4","book":"song","text":"Ледве повз них пройшла я і знайшла того, кого любить моє серце. Схопила я його й не пустила, аж поки не ввела в дім матері моєї, у покій тієї, що мене зачала."},{"part":3,"stix":5,"order":5,"stix_n":5,"name":"song-3.5","book":"song","text":"Я заклинаю вас, дочки єрусалимські, сарнами та ланями пільними, щоб не будили, не розбуджували любої моєї, покіль вона того не схоче."},{"part":3,"stix":6,"order":6,"stix_n":6,"name":"song-3.6","book":"song","text":"Хто то здіймається в пустині, неначе стовпи диму, в кіптяві мірри й кадила, всіх пахощів купецьких?"},{"part":3,"stix":7,"order":7,"stix_n":7,"name":"song-3.7","book":"song","text":"Ось Соломонові носилки; шістдесят витязів кругом них, з-між витязів Ізраїля добірних."},{"part":3,"stix":8,"order":8,"stix_n":8,"name":"song-3.8","book":"song","text":"Усі вони спритно мечем орудують, вправні до бою. В кожного меч при боці задля нічних нападів."},{"part":3,"stix":9,"order":9,"stix_n":9,"name":"song-3.9","book":"song","text":"Намет весільний собі спорудив цар із дерева ливанського."},{"part":3,"stix":10,"order":10,"stix_n":10,"name":"song-3.10","book":"song","text":"Стовпи його спорудив він зі срібла, із золота — його склепіння, сидіння його із пурпуру, а всередині виложений він любов'ю — від дочок єрусалимських."},{"part":3,"stix":11,"order":11,"stix_n":11,"name":"song-3.11","book":"song","text":"Вийдіть, дочки сіонські, й гляньте на царя у вінці, що ним вінчала його мати у день його заручин, у день утіхи його серця."},{"part":4,"stix":1,"order":1,"stix_n":1,"name":"song-4.1","book":"song","text":"Яка ж бо ти прекрасна, моя люба! Яка ж бо ти прекрасна! Очі твої — голубки, за твоїм покривалом. Твоє волосся, мов козяче стадо, що сходить з Гілеад-гір."},{"part":4,"stix":2,"order":2,"stix_n":2,"name":"song-4.2","book":"song","text":"Зуби твої, мов стрижених овець отара, що з купелі виходять. Кожний з них має свою пару, ані одному її не бракує."},{"part":4,"stix":3,"order":3,"stix_n":3,"name":"song-4.3","book":"song","text":"Немов кармазинова стьожка, твої губи й твоя бесіда мила. Немов розрізане надвоє яблуко гранатове — твої скроні, за твоїм покривалом."},{"part":4,"stix":4,"order":4,"stix_n":4,"name":"song-4.4","book":"song","text":"Шия твоя, немов Давидова башта, збудована для трофеїв. Тисяча щитів на ній повисло, усе зброя відважних."},{"part":4,"stix":5,"order":5,"stix_n":5,"name":"song-4.5","book":"song","text":"Двоє грудей твоїх, як двоє оленяток, близняток олениці, які серед лілей пасуться."},{"part":4,"stix":6,"order":6,"stix_n":6,"name":"song-4.6","book":"song","text":"Покіль день дише холодочком і тіні утікають, зійду собі на гору мірри, на ладану горбочок."},{"part":4,"stix":7,"order":7,"stix_n":7,"name":"song-4.7","book":"song","text":"Уся ти гарна, моя люба, і вади нема в тобі!"},{"part":4,"stix":8,"order":8,"stix_n":8,"name":"song-4.8","book":"song","text":"Ходи з Ливану, о дружино! Ходи, прилинь з Ливану; Поглянь з Амана-верховини із верховини Сеніру та Хермону — з барлогів лев'ячих, з гір леопардових."},{"part":4,"stix":9,"order":9,"stix_n":9,"name":"song-4.9","book":"song","text":"Ти полонила моє серце, моя сестро-дружино! Ти полонила моє серце одним лиш твоїм оком, однією перлиною твого намиста!"},{"part":4,"stix":10,"order":10,"stix_n":10,"name":"song-4.10","book":"song","text":"Які ж бо твої любощі прекрасні, моя сестро-дружино! Які ж бо твої любощі хороші! Понад вино! І запах твоїх пахощів понад усі бальзами."},{"part":4,"stix":11,"order":11,"stix_n":11,"name":"song-4.11","book":"song","text":"З уст твоїх крапле медом, о дружино, мед і молоко у тебе під язиком, і запах твоїх шат, немов запах Ливану."},{"part":4,"stix":12,"order":12,"stix_n":12,"name":"song-4.12","book":"song","text":"Садок замкнений, моя сестра-дружина, садок замкнений, криниця під печаттю."},{"part":4,"stix":13,"order":13,"stix_n":13,"name":"song-4.13","book":"song","text":"Твої протоки зрошують сад гранатовий, де овочі препишні, квітучий кипр та троянди."},{"part":4,"stix":14,"order":14,"stix_n":14,"name":"song-4.14","book":"song","text":"Нард і шафран, пахуча троща й цинамон, усі дерева кадильні. Мірра, алое й усі бальзами щонайліпші."},{"part":4,"stix":15,"order":15,"stix_n":15,"name":"song-4.15","book":"song","text":"Ти джерело садів, криниця води живої; потоки, що з Ливану ринуть!"},{"part":4,"stix":16,"order":16,"stix_n":16,"name":"song-4.16","book":"song","text":"Здіймись, північний вітре! Прилинь і ти, південний! Повій на сад мій, щоб його запахи рознеслись! Нехай мій любий увійде в сад свій, та споживає плоди його препишні."},{"part":5,"stix":1,"order":1,"stix_n":1,"name":"song-5.1","book":"song","text":"Я ввійшов у сад мій, о моя сестро-дружино, збирав мірру мою з моїм бальзамом, їв мою крижку з медом, пив моє вино з моїм молоком. Їжте, о друзі! Пийте, впивайтесь, мої любі!"},{"part":5,"stix":2,"order":2,"stix_n":2,"name":"song-5.2","book":"song","text":"Я сплю, та моє серце не засинає. Ось чую: стукає мій любий: «Відчини мені, о моя сестро, моя люба! Моя голубко, моя чиста! Бо голова у мене роси повна, кучері у мене — нічних капель.»"},{"part":5,"stix":3,"order":3,"stix_n":3,"name":"song-5.3","book":"song","text":"Я скинула із себе мою одежу: як мені її надягнути? Помила собі ноги: як мені їх бруднити?"},{"part":5,"stix":4,"order":4,"stix_n":4,"name":"song-5.4","book":"song","text":"Мій любий просунув руку через дірку в дверях, і нутро здригнулось у мені."},{"part":5,"stix":5,"order":5,"stix_n":5,"name":"song-5.5","book":"song","text":"Я встала відчинити любому моєму, із рук моїх закапотіла мірра, з пальців моїх текуча мірра на ручку при засуві."},{"part":5,"stix":6,"order":6,"stix_n":6,"name":"song-5.6","book":"song","text":"Я відчинила любому моєму, та любий мій уже відвернувся, пішов далі, дух у мені захопило, як він заговорив був. Шукала я його, та не знайшла вже; я кликала його, та він не обізвавсь до мене."},{"part":5,"stix":7,"order":7,"stix_n":7,"name":"song-5.7","book":"song","text":"Знайшла мене сторожа, що круг міста ходить. Вона мене побила, поранила. Здерли з мене плащ мій тії, що доглядають мури."},{"part":5,"stix":8,"order":8,"stix_n":8,"name":"song-5.8","book":"song","text":"Я заклинаю вас, дочки єрусалимські, як знайдете мого любого, то що звістите йому? Що я з любови знемагаю!"},{"part":5,"stix":9,"order":9,"stix_n":9,"name":"song-5.9","book":"song","text":"Чим любий твій над любими, найкраща між жінками? Чим любий твій над любими, що нас так заклинаєш?"},{"part":5,"stix":10,"order":10,"stix_n":10,"name":"song-5.10","book":"song","text":"Мій любий білий та рум'яний, його з десяти тисяч розпізнати."},{"part":5,"stix":11,"order":11,"stix_n":11,"name":"song-5.11","book":"song","text":"Голова у нього з золота, із щирого; кучері у нього закручені, чорні, мов ворон."},{"part":5,"stix":12,"order":12,"stix_n":12,"name":"song-5.12","book":"song","text":"Очі його мов голубки край водяних потоків, що, викупавшись у молоці, на березі сідають."},{"part":5,"stix":13,"order":13,"stix_n":13,"name":"song-5.13","book":"song","text":"Щоки його, немов пахуча грядка, неначе квітники рослин запахущих. Уста його — лілеї, що крапають міррою дорогоцінною."},{"part":5,"stix":14,"order":14,"stix_n":14,"name":"song-5.14","book":"song","text":"Руки його — золоті вальці, оздоблені таршіськими самоцвітами. Груди його — брили слонокости, сафірами вони вкриті."},{"part":5,"stix":15,"order":15,"stix_n":15,"name":"song-5.15","book":"song","text":"Ноги його — стовпи алябастрові, поставлені на щирозлотних основах. Вигляд його, немов Ливану, він пишний — мов оті кедри."},{"part":5,"stix":16,"order":16,"stix_n":16,"name":"song-5.16","book":"song","text":"Розмова його — самі солодощі, увесь він — розкіш. Такий мій любий, такий отой друг мій, о дочки Єрусалиму!"},{"part":6,"stix":1,"order":1,"stix_n":1,"name":"song-6.1","book":"song","text":"Куди пішов твій любий, найкраща між жінками? Куди звернув твій любий, щоб нам з тобою та його шукати?"},{"part":6,"stix":2,"order":2,"stix_n":2,"name":"song-6.2","book":"song","text":"Мій любий зійшов у сад свій до грядок пахучих пасти в садах отару та лілеї рвати."},{"part":6,"stix":3,"order":3,"stix_n":3,"name":"song-6.3","book":"song","text":"Я — мого любого й мій любий — мій, він, що пасе отам поміж лілеями."},{"part":6,"stix":4,"order":4,"stix_n":4,"name":"song-6.4","book":"song","text":"Гарна ти моя люба, наче Тірца, немов Єрусалим, принадна, грізна, немов загони з прапорами."},{"part":6,"stix":5,"order":5,"stix_n":5,"name":"song-6.5","book":"song","text":"Відверни від мене твої очі, бо вони мене чарують. Волосся твоє мов козяче стадо, що сходить із Гілеад-гір."},{"part":6,"stix":6,"order":6,"stix_n":6,"name":"song-6.6","book":"song","text":"Зуби твої, немов овець отара, що з купелі виходить. Кожний із них має свою пару, ані одному її не бракує."},{"part":6,"stix":7,"order":7,"stix_n":7,"name":"song-6.7","book":"song","text":"Немов розрізане надвоє яблуко-граната, твої скроні за твоїм покривалом."},{"part":6,"stix":8,"order":8,"stix_n":8,"name":"song-6.8","book":"song","text":"Шістдесят цариць і вісімдесят наложниць було, а дівчат без ліку, — "},{"part":6,"stix":9,"order":9,"stix_n":9,"name":"song-6.9","book":"song","text":"одна ж єдина моя голубка, моя досконала, єдина у матері своєї, улюблена тієї, що її вродила. Побачили її дівчата й величають, цариці й наложниці і тії її вихваляють: "},{"part":6,"stix":10,"order":10,"stix_n":10,"name":"song-6.10","book":"song","text":"«Хто це, що наче рання зоря, сходить, гарна, мов місяць, ясна, мов сонце, страшна, мов військові загони з прапорцями?»"},{"part":6,"stix":11,"order":11,"stix_n":11,"name":"song-6.11","book":"song","text":"В горіховий садок зійшов я, щоб подивитись на зелень у долині, щоб подивитись, чи виноград броститься, чи цвітуть яблуні ґранатові."},{"part":6,"stix":12,"order":12,"stix_n":12,"name":"song-6.12","book":"song","text":"І сам не знаю, (як то сталось): моя любов посадила мене на колісницю князя мого народу."},{"part":7,"stix":1,"order":1,"stix_n":1,"name":"song-7.1","book":"song","text":"Вернись, вернись, о Суламіто! Вернись, вернись, щоб нам на тебе подивитись! Чому ви дивитесь на Суламіту, неначе на танок подвійний?"},{"part":7,"stix":2,"order":2,"stix_n":2,"name":"song-7.2","book":"song","text":"Які бо гарні твої ноги у сандалях, дочко княжа! Круглота твоїх стеген, неначе ланцюгові кільця, робота рук мистецьких."},{"part":7,"stix":3,"order":3,"stix_n":3,"name":"song-7.3","book":"song","text":"Пупок твій — кубок круглий, вина замішаного в ньому не бракує. Лоно твоє — ворох пшениці, оточений лілеями навколо."},{"part":7,"stix":4,"order":4,"stix_n":4,"name":"song-7.4","book":"song","text":"Двоє грудей твоїх, як двоє оленяток, близняток олениці."},{"part":7,"stix":5,"order":5,"stix_n":5,"name":"song-7.5","book":"song","text":"Шия твоя, мов вежа із слонокости. Очі твої, немов ставки у Хешбоні при Бат-Раббім воротях. Ніс твій, немов вежа ливанська, що дивиться на бік Дамаску."},{"part":7,"stix":6,"order":6,"stix_n":6,"name":"song-7.6","book":"song","text":"А голова на тобі, мов Кармель той: волосся на тобі, неначе пурпура, — цар в її заплітках упіймався."},{"part":7,"stix":7,"order":7,"stix_n":7,"name":"song-7.7","book":"song","text":"Яка ж бо ти прекрасна, яка мила о моя люба у розкошах!"},{"part":7,"stix":8,"order":8,"stix_n":8,"name":"song-7.8","book":"song","text":"Станом твоїм нагадуєш ти пальму, грудьми твоїми виноградні грона."},{"part":7,"stix":9,"order":9,"stix_n":9,"name":"song-7.9","book":"song","text":"Я мовив: Я вилізу на пальму, вхоплю з плодами її гілку! Хай груди твої будуть, мов грона виноградні, а запах твого подиху, мов запах яблук."},{"part":7,"stix":10,"order":10,"stix_n":10,"name":"song-7.10","book":"song","text":"Твоя розмова, мов вино добірне, що по устах моїх і по зубах стікає."},{"part":7,"stix":11,"order":11,"stix_n":11,"name":"song-7.11","book":"song","text":"Я — для мого любого, і до мене звернене все його бажання."},{"part":7,"stix":12,"order":12,"stix_n":12,"name":"song-7.12","book":"song","text":"Ходи, мій любий! Ходім у поле, та заночуймо у селах."},{"part":7,"stix":13,"order":13,"stix_n":13,"name":"song-7.13","book":"song","text":"Устаньмо у виноградниках раненько, гляньмо, чи виноград броститься, чи його квіт відкрився, чи зацвіли вже яблуні гранатові. Там обдарую я тебе любов'ю."},{"part":7,"stix":14,"order":14,"stix_n":14,"name":"song-7.14","book":"song","text":"Мандраґори свій запах розливають при наших дверях усякі плоди якнайкращі, нові та й старі теж, що я для тебе, любий мій, сховала."},{"part":8,"stix":1,"order":1,"stix_n":1,"name":"song-8.1","book":"song","text":"Якби ж то ти був мені братом, що ссав груди матері моєї! Я, стрінувши тебе на вулиці, могла б тебе обняти і мене б не ганьблено."},{"part":8,"stix":2,"order":2,"stix_n":2,"name":"song-8.2","book":"song","text":"Я повела б тебе, я привела б тебе у дім матері моєї; ти мене навчав би. Я б тебе напоїла вином пахучим, солодким суслом моїх гранатових яблук."},{"part":8,"stix":3,"order":3,"stix_n":3,"name":"song-8.3","book":"song","text":"Ліва рука його під головою в мене, а права мене обнімає. \"Я заклинаю вас, дочки єрусалимські, не будіть, не розбуджуйте моєї любої, покіль вона того не схоче."},{"part":8,"stix":4,"order":4,"stix_n":4,"name":"song-8.4","book":"song","text":"Хто це, що сходить від пустині, на свого любого опершись?"},{"part":8,"stix":5,"order":5,"stix_n":5,"name":"song-8.5","book":"song","text":"Під яблунею я збудив тебе; там тебе зачала твоя мати, там зачала та, що тебе породила."},{"part":8,"stix":6,"order":6,"stix_n":6,"name":"song-8.6","book":"song","text":"Поклади мене печаттю на твоїм серці, печаттю на твою руку; любов бо, як смерть сильна; ревнощі люті, немов пекло. Стріли її — вогненні стріли, правдиве полум'я Господнє."},{"part":8,"stix":7,"order":7,"stix_n":7,"name":"song-8.7","book":"song","text":"Водам великим любови не вгасити, ані рікам її не затопити. Якби хто за любов віддав скарби свого дому, зазнав би лиш погорди великої."},{"part":8,"stix":8,"order":8,"stix_n":8,"name":"song-8.8","book":"song","text":"Є в нас сестричка невеличка, грудей вона не має. Що нам робити з нашою сестрою, як прийдуть старости до неї?"},{"part":8,"stix":9,"order":9,"stix_n":9,"name":"song-8.9","book":"song","text":"Як вона — мур, збудуймо на ньому башту срібну. Як вона — двері, ми зробимо для них кедрові стулки."},{"part":8,"stix":10,"order":10,"stix_n":10,"name":"song-8.10","book":"song","text":"Я — мур, і мої груди мов ті башти, тоді в його очах я була мов та, що знайшла спокій."},{"part":8,"stix":11,"order":11,"stix_n":11,"name":"song-8.11","book":"song","text":"Був у Соломона виноградник у Ваал-Гамоні. Він дав був сторожам той виноградник, і кожний мав принести за плоди з нього по тисячі срібних."},{"part":8,"stix":12,"order":12,"stix_n":12,"name":"song-8.12","book":"song","text":"Мій виноградник, що мені належить, перед очима в мене. Та тисяча для тебе, Соломоне, а двісті — сторожам його плоду."},{"part":8,"stix":13,"order":13,"stix_n":13,"name":"song-8.13","book":"song","text":"О ти, що в садах живеш! Товариші уважно слухають твій голос. Дай же мені його почути!"},{"part":8,"stix":14,"order":14,"stix_n":14,"name":"song-8.14","book":"song","text":"Втікай, мій любий! Будь, як олениця або оленятко на горах бальзамових."}]