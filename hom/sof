[{"part":1,"stix":1,"order":1,"stix_n":1,"name":"sof-1.1","book":"sof","text":"Слово Господнє, що надійшло до Софонії, сина Куші, сина Гедалії, сина Амарії, сина Єзекії, за часів юдейського царя Йосії, сина Амона."},{"part":1,"stix":2,"order":2,"stix_n":2,"name":"sof-1.2","book":"sof","text":"«Я вигублю цілком усе з обличчя землі, — слово Господнє."},{"part":1,"stix":3,"order":3,"stix_n":3,"name":"sof-1.3","book":"sof","text":"Я вигублю людину й скотину, вигублю птаха в небі й рибу в морі, спокуси разом із злими, викоріню з обличчя землі людину, — слово Господнє."},{"part":1,"stix":4,"order":4,"stix_n":4,"name":"sof-1.4","book":"sof","text":"Я простягну руку мою проти Юдеї і проти всіх мешканців Єрусалиму. Я викоріню з цього місця те, що зосталось від Ваала, навіть ім'я жерців разом з єреями;"},{"part":1,"stix":5,"order":5,"stix_n":5,"name":"sof-1.5","book":"sof","text":"і тих, що на покрівлях припадають перед воїнством небесним, і тих, що припадають, що кленуться Господеві, та й Малкомом кленуться,"},{"part":1,"stix":6,"order":6,"stix_n":6,"name":"sof-1.6","book":"sof","text":"і тих, що відвертаються від Господа, і тих, що не шукають Господа й про нього не питають.»"},{"part":1,"stix":7,"order":7,"stix_n":7,"name":"sof-1.7","book":"sof","text":"Замовкни перед Господом Богом, бо близько день Господній, Господь бо приготував жертву і посвятив своїх запрошених."},{"part":1,"stix":8,"order":8,"stix_n":8,"name":"sof-1.8","book":"sof","text":"І буде в день Господньої жертви: я покараю князів і синів царських, і всіх тих, що вдягаються у чужоземну одіж."},{"part":1,"stix":9,"order":9,"stix_n":9,"name":"sof-1.9","book":"sof","text":"Я скараю того дня всіх, що через поріг скачуть, що наповнюють дім свого Владики насильством і шахрайством."},{"part":1,"stix":10,"order":10,"stix_n":10,"name":"sof-1.10","book":"sof","text":"І буде в той день, — слово Господнє, — крик голосний піде від Рибної Брами, лемент з Нового Міста, з горбів страшенний гуркіт."},{"part":1,"stix":11,"order":11,"stix_n":11,"name":"sof-1.11","book":"sof","text":"Ой, голосіть, мешканці Мектешу, бо згинуло все купецтво, пропали всі, хто важать срібло!"},{"part":1,"stix":12,"order":12,"stix_n":12,"name":"sof-1.12","book":"sof","text":"І того часу буде: я обшукаю Єрусалим зо світлом і покараю тих, що задубіли на своїм виннім осадку, і що говорять у своїм серці: «Господь ані добра, ні зла не чинить!»"},{"part":1,"stix":13,"order":13,"stix_n":13,"name":"sof-1.13","book":"sof","text":"Тому багатство їхнє піде на розграбунок, а їхні доми на руйнування. Доми збудують вони, та жити в них не будуть; насадять виноградники, але вина не будуть з них пити."},{"part":1,"stix":14,"order":14,"stix_n":14,"name":"sof-1.14","book":"sof","text":"Господній день великий близько! Близько, надходить вельми швидко! О голос у день Господній! Навіть сміливець тоді кричатиме гірко!"},{"part":1,"stix":15,"order":15,"stix_n":15,"name":"sof-1.15","book":"sof","text":"День гніву — день той, день смутку й печалі, день нищення і руйнування, день темряви і мряки, день хмари й густої пітьми,"},{"part":1,"stix":16,"order":16,"stix_n":16,"name":"sof-1.16","book":"sof","text":"день сурми та бойового крику проти твердинь-міст та проти башт високих."},{"part":1,"stix":17,"order":17,"stix_n":17,"name":"sof-1.17","book":"sof","text":"Я наведу на людей лихо; вони, немов сліпі, ходитимуть, бо проти Господа згрішили. Кров їхня розіллється, як порох; тіла їх стануть гноєм."},{"part":1,"stix":18,"order":18,"stix_n":18,"name":"sof-1.18","book":"sof","text":"Ані їхнє срібло, ні золото їхнє не зможуть їх урятувати в день Господнього гніву; а вогонь його горливий пожере всю землю, бо він кінець учинить, кінець жахливий усіх землі мешканців."},{"part":2,"stix":1,"order":1,"stix_n":1,"name":"sof-2.1","book":"sof","text":"Збирайтеся докупи, збирайтесь, народе безсоромний,"},{"part":2,"stix":2,"order":2,"stix_n":2,"name":"sof-2.2","book":"sof","text":"докіль ще рішення не привело того дня, коли всі зникнуть, мов полова; докіль на вас не зійшов палкий гнів Господній, докіль на вас не прийшов день Господнього гніву."},{"part":2,"stix":3,"order":3,"stix_n":3,"name":"sof-2.3","book":"sof","text":"Шукайте Господа, ви всі, смиренні краю, що його веління виконували; шукайте справедливости, смиренности шукайте: може, знайдете захист у день Господнього гніву."},{"part":2,"stix":4,"order":4,"stix_n":4,"name":"sof-2.4","book":"sof","text":"Бо Газа збезлюдніє, Аскалон опустіє, опівдні з Ашдоду всіх повиганяють, а Екрон викорінений буде."},{"part":2,"stix":5,"order":5,"stix_n":5,"name":"sof-2.5","book":"sof","text":"Ой, горе мешканцям помор'я, народові-керетіям! Слово Господнє проти вас, о Ханаане, краю філістимлянський! Я тебе знищу так, що не буде мешканців."},{"part":2,"stix":6,"order":6,"stix_n":6,"name":"sof-2.6","book":"sof","text":"Помор'я стане пасовиськом, для пастухів луками, кошарою для овець."},{"part":2,"stix":7,"order":7,"stix_n":7,"name":"sof-2.7","book":"sof","text":"Воно дістанеться останкам дому Юди, і вони там пастимуть. Увечорі відпочиватимуть у будинках аскалонських, бо Господь, Бог їхній, до них навідається, і поверне їх з неволі."},{"part":2,"stix":8,"order":8,"stix_n":8,"name":"sof-2.8","book":"sof","text":"Я чув наругу Моава та образи синів Аммона, коли вони знущалися над моїм народом і величалися своїм краєм."},{"part":2,"stix":9,"order":9,"stix_n":9,"name":"sof-2.9","book":"sof","text":"Тому так певно, як живу я, — слово Господа сил, Бога Ізраїля, — Моав напевне, як Содом, буде, сини ж Аммона, як Гомора: кропиви займищем, проваллям соли, пустинею навіки. Останок мого люду займе їх як здобич, решта мого народу їх забере у спадщину."},{"part":2,"stix":10,"order":10,"stix_n":10,"name":"sof-2.10","book":"sof","text":"Це буде їм за їхню гординю, за те, що глузували й величались над народом Господа сил."},{"part":2,"stix":11,"order":11,"stix_n":11,"name":"sof-2.11","book":"sof","text":"Страшним Господь їм стане, бо вигубить усіх богів землі, й тоді всі острови народів поклоняться йому, кожен із свого місця."},{"part":2,"stix":12,"order":12,"stix_n":12,"name":"sof-2.12","book":"sof","text":"І ви, етіопи, теж поляжете від меча мого."},{"part":2,"stix":13,"order":13,"stix_n":13,"name":"sof-2.13","book":"sof","text":"Він і на північ простягне свою руку і знищить Асирію. Він з Ніневії зробить руїну, суху, немов пустиня."},{"part":2,"stix":14,"order":14,"stix_n":14,"name":"sof-2.14","book":"sof","text":"І всі звірі різноманітні стадами спочиватимуть посеред неї. І пелікан і чапля ночуватимуть на різьбових її окрасах, і сови співатимуть у вікнах, і опустіння буде на одвірках, бо окладини кедрові зникнуть."},{"part":2,"stix":15,"order":15,"stix_n":15,"name":"sof-2.15","book":"sof","text":"Оце — воно те місто, те веселе, що сиділо собі безпечно й що мовляло у своїм серці: «Я! Немає більш нікого побіч мене!» І як же воно стало руїною, леговищем для звірів? Хто лиш проходитиме попри нього, — засвище й махне рукою."},{"part":3,"stix":1,"order":1,"stix_n":1,"name":"sof-3.1","book":"sof","text":"Горе бунтівничому, сплюгавленому місту, що утискає."},{"part":3,"stix":2,"order":2,"stix_n":2,"name":"sof-3.2","book":"sof","text":"Воно голосу не слухалося, науки не приймало, на Господа не покладалось, до свого Бога не наближалось."},{"part":3,"stix":3,"order":3,"stix_n":3,"name":"sof-3.3","book":"sof","text":"Князі його посеред нього — рикаючі леви, судді його — вовки степові, які до ранку не матимуть що гризти."},{"part":3,"stix":4,"order":4,"stix_n":4,"name":"sof-3.4","book":"sof","text":"Його пророки чванливі й зрадливі, священики його святе осквернили, закон зґвалтували."},{"part":3,"stix":5,"order":5,"stix_n":5,"name":"sof-3.5","book":"sof","text":"Господь посеред нього — справедливий, неправди він не чинить. Щоранку суд свій він на світ виводить, його ніколи не бракує, — та нечестивий сорому не знає."},{"part":3,"stix":6,"order":6,"stix_n":6,"name":"sof-3.6","book":"sof","text":"Я вигубив народи, зруйновано їхні башти; зробив безлюдними я вулиці їхні, ніхто ними не ходить; спустошено міста їхні, нема людей, немає мешканців."},{"part":3,"stix":7,"order":7,"stix_n":7,"name":"sof-3.7","book":"sof","text":"Я мовив: «Бодай мене будеш боятись, приймеш мою науку. Тож не буде знищена його оселя, дарма, що я навідався з усім тим до нього. Але вони лише про те й дбали, щоб зіпсувати всі свої учинки."},{"part":3,"stix":8,"order":8,"stix_n":8,"name":"sof-3.8","book":"sof","text":"Тому чекайте мене, — слово Господнє, — до дня, коли я встану на свідчення; бо я постановив згромадити народи та зібрати царства, щоб вилити на них моє обурення, ввесь палкий гнів мій; бо мій вогонь горливий пожере всю землю."},{"part":3,"stix":9,"order":9,"stix_n":9,"name":"sof-3.9","book":"sof","text":"Тоді бо я поверну народам мову чисту, щоб усі ім'я Господнє призивали та щоб служили йому однодушно."},{"part":3,"stix":10,"order":10,"stix_n":10,"name":"sof-3.10","book":"sof","text":"З тамтого боку рік етіопських мої приклонники — моїх розсіяних потомки — принесуть мені офіру."},{"part":3,"stix":11,"order":11,"stix_n":11,"name":"sof-3.11","book":"sof","text":"Того часу не будеш соромитись усіх твоїх лихих учинків. Тоді бо я усуну з-поміж тебе твоїх веселунів зарозумілих, і ти бунтуватися більше не будеш на моїй святій горі."},{"part":3,"stix":12,"order":12,"stix_n":12,"name":"sof-3.12","book":"sof","text":"Зоставлю серед тебе народ убогий та смиренний, і він шукатиме притулку в імені Господнім."},{"part":3,"stix":13,"order":13,"stix_n":13,"name":"sof-3.13","book":"sof","text":"Ізраїля останок не вчинятиме злочину й брехні не буде говорити, і не знайдеться в їхніх устах язик зрадливий. Вони будуть пастись і на землі лежати, ніхто їх не лякатиме.»"},{"part":3,"stix":14,"order":14,"stix_n":14,"name":"sof-3.14","book":"sof","text":"Виспівуй, о дочко Сіону! Вигукуй радо, Ізраїлю! Радуйся й веселися з усього серця, дочко Єрусалимська!"},{"part":3,"stix":15,"order":15,"stix_n":15,"name":"sof-3.15","book":"sof","text":"Господь усунув засуди проти тебе, прогнав ворога твого. Цар Ізраїля — Господь — посеред тебе: не будеш більш боятись лиха."},{"part":3,"stix":16,"order":16,"stix_n":16,"name":"sof-3.16","book":"sof","text":"Того дня Єрусалимові скажуть: «Не бійся! О Сіоне, нехай не опадають руки в тебе!"},{"part":3,"stix":17,"order":17,"stix_n":17,"name":"sof-3.17","book":"sof","text":"Господь, твій Бог, посеред тебе, могутній, що врятує. Він буде вельми радуватися тобою, він відновить тебе любов'ю своєю. Він буде веселитися тобою під веселі співи,"},{"part":3,"stix":18,"order":18,"stix_n":18,"name":"sof-3.18","book":"sof","text":"неначе під час свята.» Я віддалив від тебе лихо, ти не нестимеш більше ганьби."},{"part":3,"stix":19,"order":19,"stix_n":19,"name":"sof-3.19","book":"sof","text":"Ось я візьмусь того часу за всіх тих, що тебе гнітять. Я спасу кульгавих, і розпорошених зберу докупи; зроблю їх славними та іменитими, їх, що по всій землі була ганьба їхня."},{"part":3,"stix":20,"order":20,"stix_n":20,"name":"sof-3.20","book":"sof","text":"Того часу я приведу вас, того часу зберу вас, зроблю вас іменитими й славними між усіма народами землі, як поверну ваших бранців у вас перед очима, — каже Господь."}]