[{"part":1,"stix":1,"order":1,"stix_n":1,"name":"hos-1.1","book":"hos","text":"Слово Господнє, що було до Осії, сина Беері, за часів Уззії, Йотама, Ахаза та Єзекії, царів юдейських, і за часів Єровоама, сина Йоаса, царя ізраїльського."},{"part":1,"stix":2,"order":2,"stix_n":2,"name":"hos-1.2","book":"hos","text":"Коли Господь почав говорити через Осію, він сказав до нього: «Іди, візьми собі за жінку блудницю й дітей блудних, бо край, покинувши Господа, тільки й знає, що блудувати.»"},{"part":1,"stix":3,"order":3,"stix_n":3,"name":"hos-1.3","book":"hos","text":"Пішов він і взяв Гомер, дочку Дівлаїма. Завагітніла вона й породила йому сина."},{"part":1,"stix":4,"order":4,"stix_n":4,"name":"hos-1.4","book":"hos","text":"Господь сказав до нього: «Назви його Єзреел, бо ще трохи, й я відомщу кров Єзреела на домі Єгу та покладу край царству дому Ізраїля."},{"part":1,"stix":5,"order":5,"stix_n":5,"name":"hos-1.5","book":"hos","text":"Того дня я зламаю лук Ізраїля в Єзреел-долині.»"},{"part":1,"stix":6,"order":6,"stix_n":6,"name":"hos-1.6","book":"hos","text":"Завагітніла вона знову й породила дочку. І він сказав до нього: «Назви її: Непомилувана, бо я не буду більше милувати дому Ізраїля; я ніяк не прощу їм."},{"part":1,"stix":7,"order":7,"stix_n":7,"name":"hos-1.7","book":"hos","text":"А над домом Юди я змилуюся і спасу їх Господом, Богом їхнім. Я не спасу їх ні луком, ні мечем, ні війною, ні кіньми, ні їздцями.»"},{"part":1,"stix":8,"order":8,"stix_n":8,"name":"hos-1.8","book":"hos","text":"Відлучила вона Непомилувану й завагітніла та породила сина."},{"part":1,"stix":9,"order":9,"stix_n":9,"name":"hos-1.9","book":"hos","text":"І він сказав: «Назви його: Не-Мій-Народ, бо ви — не мій народ, а я — не ваш.»"},{"part":2,"stix":1,"order":1,"stix_n":1,"name":"hos-2.1","book":"hos","text":"«Та все ж таки синів Ізраїлевих буде числом стільки, як піску морського, що його не можна ні зміряти, ані злічити. І замість до них казати: Ви — не народ мій, — до них казатимуть: Діти Бога живого."},{"part":2,"stix":2,"order":2,"stix_n":2,"name":"hos-2.2","book":"hos","text":"Сини Юди й сини Ізраїля зберуться докупи і настановлять над собою одного головою, і вийдуть з краю, великий бо буде день Єзреела."},{"part":2,"stix":3,"order":3,"stix_n":3,"name":"hos-2.3","book":"hos","text":"Скажіть вашим братам: Народ мій, — а вашим сестрам: Помилувана."},{"part":2,"stix":4,"order":4,"stix_n":4,"name":"hos-2.4","book":"hos","text":"Оскаржте вашу матір, оскаржте, бо вона мені не жінка, і я не чоловік їй. Нехай вона усуне з лиця у себе блуд свій, і свої перелюбства з-поміж грудей у себе,"},{"part":2,"stix":5,"order":5,"stix_n":5,"name":"hos-2.5","book":"hos","text":"а то я роздягну її догола, зроблю її такою як була в день, коли народилась, зроблю її, немов пустиню, зроблю її, неначе суху землю, я спрагою її заморю."},{"part":2,"stix":6,"order":6,"stix_n":6,"name":"hos-2.6","book":"hos","text":"Дітей її не буду милувати, бо то блудницькі діти,"},{"part":2,"stix":7,"order":7,"stix_n":7,"name":"hos-2.7","book":"hos","text":"бо мати їх блудувала. Та, що їх зачала, соромом себе покрила, бо говорила: Піду я за коханцями моїми, що мені дають хліб і воду, вовну й льон, олію й напої."},{"part":2,"stix":8,"order":8,"stix_n":8,"name":"hos-2.8","book":"hos","text":"Ось чому я її дорогу глодами загороджу й вимурую мур проти неї, так що вона своїх стежок не знайде."},{"part":2,"stix":9,"order":9,"stix_n":9,"name":"hos-2.9","book":"hos","text":"Вона гонитиметься за коханцями своїми, але не дожене їх, шукатиме, та не знайде їх. І тоді скаже: Піду, повернусь до мого першого чоловіка, бо тоді мені ліпше було, ніж нині."},{"part":2,"stix":10,"order":10,"stix_n":10,"name":"hos-2.10","book":"hos","text":"Вона не визнала, що то я давав їй хліб, молоде вино й свіжу олію, що я обсипав її золотом та сріблом, з яких вона собі ваалів наробила."},{"part":2,"stix":11,"order":11,"stix_n":11,"name":"hos-2.11","book":"hos","text":"Тому я заберу назад у свій час хліб мій, і моє молоде вино в свою пору; я вирву геть вовну й льон мій, якими вона свою голизну прикривала."},{"part":2,"stix":12,"order":12,"stix_n":12,"name":"hos-2.12","book":"hos","text":"Тепер відкрию її сором перед очима в її коханців, і ніхто її не врятує з руки моєї."},{"part":2,"stix":13,"order":13,"stix_n":13,"name":"hos-2.13","book":"hos","text":"Край покладу я всім її утіхам, її святам, її новомісяччям, її суботам — усім її врочистостям."},{"part":2,"stix":14,"order":14,"stix_n":14,"name":"hos-2.14","book":"hos","text":"Я спустошу виноградні лози й смоківниці в неї, що про них вона казала: Це мої подарунки, що мені були дали мої коханці. Я оберну їх на ліс; звір польовий буде їх жерти."},{"part":2,"stix":15,"order":15,"stix_n":15,"name":"hos-2.15","book":"hos","text":"Я її покараю за дні ваалів, коли вона їм кадила та, оздобившися кульчиками й намистами, за коханцями ходила. Мене ж — вона забула! — слово Господнє."},{"part":2,"stix":16,"order":16,"stix_n":16,"name":"hos-2.16","book":"hos","text":"Ось чому я її заманю і заведу її у пустиню, і буду їй до серця промовляти."},{"part":2,"stix":17,"order":17,"stix_n":17,"name":"hos-2.17","book":"hos","text":"Я дам їй виноградники ізвідти й Ахор-долину, як надії двері. І вона відповість там так, як за днів своєї молодости та як вона виходила з Єгипетського краю."},{"part":2,"stix":18,"order":18,"stix_n":18,"name":"hos-2.18","book":"hos","text":"І станеться: того часу, — слово Господнє, — вона буде звати мене: Мій чоловіче! — вона не буде більше мене звати: Мій Ваале!"},{"part":2,"stix":19,"order":19,"stix_n":19,"name":"hos-2.19","book":"hos","text":"Я викину із уст у неї імена ваалів, їхні ймення не будуть згадуватись більше."},{"part":2,"stix":20,"order":20,"stix_n":20,"name":"hos-2.20","book":"hos","text":"І я вчиню для них умову з диким звірем, з птаством небесним і з тим, що по землі плазує. Лук, меч, війну — я з землі знищу і дам лежати їм безпечно."},{"part":2,"stix":21,"order":21,"stix_n":21,"name":"hos-2.21","book":"hos","text":"Я заручу тебе собі навіки, я заручу тебе собі в справедливості й у праві, в ласкавості й у любові."},{"part":2,"stix":22,"order":22,"stix_n":22,"name":"hos-2.22","book":"hos","text":"Я заручу тебе собі в вірності, й ти Господа спізнаєш."},{"part":2,"stix":23,"order":23,"stix_n":23,"name":"hos-2.23","book":"hos","text":"Того часу я відповім, — слово Господнє, — небу, а воно відповість землі."},{"part":2,"stix":24,"order":24,"stix_n":24,"name":"hos-2.24","book":"hos","text":"Земля відповість збіжжю, мустові й олії; вони ж відкажуть Єзреелові."},{"part":2,"stix":25,"order":25,"stix_n":25,"name":"hos-2.25","book":"hos","text":"Я його засію для мене у краю, помилую я Непомилувану і скажу Не-Мій-Народові: Ти — народ мій, а він скаже: Ти — Бог мій.»"},{"part":3,"stix":1,"order":1,"stix_n":1,"name":"hos-3.1","book":"hos","text":"Господь сказав до мене: «Іди ще, полюби жінку, яку любить її друг, перелюбку, так само, як Господь любить синів Ізраїля, хоч вони й звертаються до інших богів і люблять печива виноградні.»"},{"part":3,"stix":2,"order":2,"stix_n":2,"name":"hos-3.2","book":"hos","text":"І я купив собі її за п'ятнадцять срібняків та за хомер ячменю й пів хомера ячменю,"},{"part":3,"stix":3,"order":3,"stix_n":3,"name":"hos-3.3","book":"hos","text":"і сказав їй: «Довгий час сидітимеш мені самотньою, не блудуючи, і не належатимеш ніякому чоловікові; таким же й я буду до тебе.»"},{"part":3,"stix":4,"order":4,"stix_n":4,"name":"hos-3.4","book":"hos","text":"Бо довгий час сини Ізраїля сидітимуть самотніми, без царя й без князя, без жертви й без пам'ятника, без ефоду й без терафів."},{"part":3,"stix":5,"order":5,"stix_n":5,"name":"hos-3.5","book":"hos","text":"Потім сини Ізраїля повернуться й шукатимуть Господа, Бога свого, й Давида, царя свого; і, тремтівши, прийдуть до Господа й до його доброти — наприкінці днів."},{"part":4,"stix":1,"order":1,"stix_n":1,"name":"hos-4.1","book":"hos","text":"Слухайте слово Господнє, діти Ізраїля, бо в Господа суд із мешканцями краю: нема бо правди, ані милосердя, ні знання Бога в краю."},{"part":4,"stix":2,"order":2,"stix_n":2,"name":"hos-4.2","book":"hos","text":"Невірні клятьби, брехні, душогубства, крадіж та перелюби! Прорвано перепони, кров ллється без упину!"},{"part":4,"stix":3,"order":3,"stix_n":3,"name":"hos-4.3","book":"hos","text":"Ось чому край сумує, і кожний, хто живе в ньому, зневажає разом із звірем у полі й птахом у небі, ба й риба в морі гине."},{"part":4,"stix":4,"order":4,"stix_n":4,"name":"hos-4.4","book":"hos","text":"А все ж таки нехай ніхто не докоряє, ніхто нехай не ганить; до тебе бо, священику, у мене справа!"},{"part":4,"stix":5,"order":5,"stix_n":5,"name":"hos-4.5","book":"hos","text":"Тому спотикатимешся удень, і пророк теж спотикнеться уночі з тобою. І матір твою я погублю."},{"part":4,"stix":6,"order":6,"stix_n":6,"name":"hos-4.6","book":"hos","text":"Народ мій гине через брак знання. Тому, що ти відкинув знання, — то й я тебе відкину від мого священства; забув ти про закон Бога твого, — то й я твоїх синів забуду."},{"part":4,"stix":7,"order":7,"stix_n":7,"name":"hos-4.7","book":"hos","text":"Що більш їх множилося, то більш вони грішили проти мене; я славу їхню переміню на ганьбу."},{"part":4,"stix":8,"order":8,"stix_n":8,"name":"hos-4.8","book":"hos","text":"Вони живуть з гріхів мого народу, душа їхня до його беззаконности змагає."},{"part":4,"stix":9,"order":9,"stix_n":9,"name":"hos-4.9","book":"hos","text":"Та що буде з народом, те й із священиком: я його покараю за його поведінку, я йому відплачу за його вчинки."},{"part":4,"stix":10,"order":10,"stix_n":10,"name":"hos-4.10","book":"hos","text":"І вони їстимуть, але не будуть ситі; блудуватимуть, але не будуть розростатись, бо занедбали на Господа вважати."},{"part":4,"stix":11,"order":11,"stix_n":11,"name":"hos-4.11","book":"hos","text":"Блуд, вино й муст розум відбирають."},{"part":4,"stix":12,"order":12,"stix_n":12,"name":"hos-4.12","book":"hos","text":"Народ мій у свого дерева шукає ради, і палиця його майбутнє його звіщає, бо дух блудництва зводить їх з дороги; блудуючи, вони від свого Бога відступили."},{"part":4,"stix":13,"order":13,"stix_n":13,"name":"hos-4.13","book":"hos","text":"На вершинах гір вони приносять жертви та по пагорбах палять кадило, під дубом, під тополею та теребинтом, бо тінь їхня мила. Тому ваші дочки блудують і ваші невістки перелюб творять."},{"part":4,"stix":14,"order":14,"stix_n":14,"name":"hos-4.14","book":"hos","text":"Я не скараю дочок ваших, коли будуть блудувати, ані невісток ваших, як будуть перелюб творити, бо вони ж самі з блудницями набік відходять, приносять жертви з розпусницями при святинях; а народ без тями гине."},{"part":4,"stix":15,"order":15,"stix_n":15,"name":"hos-4.15","book":"hos","text":"Коли вже ти, Ізраїлю, блудуєш, то нехай би вже не провинювавсь хоч Юда! Ой, не ходіте у Гілгал і не здіймайтесь у Бет-Авен, та не кляніться: Як жив Господь!"},{"part":4,"stix":16,"order":16,"stix_n":16,"name":"hos-4.16","book":"hos","text":"Ізраїль бо впертий, як телиця вперта; хіба Господь може пасти їх, як ягня, по лугах розлогих?"},{"part":4,"stix":17,"order":17,"stix_n":17,"name":"hos-4.17","book":"hos","text":"Ефраїм злигався з бовванами, — лиши його."},{"part":4,"stix":18,"order":18,"stix_n":18,"name":"hos-4.18","book":"hos","text":"Коли мине їх пияцтво, вони беруться до блудництва; князі його кохаються в безчесті."},{"part":4,"stix":19,"order":19,"stix_n":19,"name":"hos-4.19","book":"hos","text":"Їх схопив вітер у свої крила, вони стидатимуться своїх жертовників."},{"part":5,"stix":1,"order":1,"stix_n":1,"name":"hos-5.1","book":"hos","text":"Слухайте це, о священики! Вважай, доме Ізраїля! Прихили вухо, доме царський, бо вам суд належить! Бо ви були пасткою у Міцпі і сіткою розіп'ятою на Таворі."},{"part":5,"stix":2,"order":2,"stix_n":2,"name":"hos-5.2","book":"hos","text":"Відступники погрузли глибоко у вбивствах, та я провчу їх усіх."},{"part":5,"stix":3,"order":3,"stix_n":3,"name":"hos-5.3","book":"hos","text":"Знаю я Ефраїма, та й Ізраїль не схований від мене. Тепер бо ти, Ефраїме, блудуєш, — сплюгавлений Ізраїль."},{"part":5,"stix":4,"order":4,"stix_n":4,"name":"hos-5.4","book":"hos","text":"Учинки їх не дозволяють їм повернутися до свого Бога, бо дух блудництва в них усередині, і вони Господа не знають."},{"part":5,"stix":5,"order":5,"stix_n":5,"name":"hos-5.5","book":"hos","text":"Але Ізраїля гординя буде свідчити проти нього. Ізраїль та Ефраїм спотикнуться об свою провину, і Юда теж спотикнеться з ними."},{"part":5,"stix":6,"order":6,"stix_n":6,"name":"hos-5.6","book":"hos","text":"Вони йдуть з вівцями своїми та волами Господа шукати, але вони його не знайдуть: він від них ухилився!"},{"part":5,"stix":7,"order":7,"stix_n":7,"name":"hos-5.7","book":"hos","text":"Вони зламали віру Господеві, бо чужих дітей сплодили: тепер же новий місяць пожере їх і поля їхні."},{"part":5,"stix":8,"order":8,"stix_n":8,"name":"hos-5.8","book":"hos","text":"Трубіть у ріг у Гівеа, у сурму в Рамі; вдарте на сполох у Бет-Авені — позаду тебе, Веніямине!"},{"part":5,"stix":9,"order":9,"stix_n":9,"name":"hos-5.9","book":"hos","text":"Ефраїм стане пусткою в день кари; я сповіщаю над колінами Ізраїля річ певну."},{"part":5,"stix":10,"order":10,"stix_n":10,"name":"hos-5.10","book":"hos","text":"Князі юдейські скидаються на тих, які пересувають межі. Я виллю на них, немов воду, гнів мій."},{"part":5,"stix":11,"order":11,"stix_n":11,"name":"hos-5.11","book":"hos","text":"Пригноблений Ефраїм, судом побитий, бо уподобав собі за марнотами ходити."},{"part":5,"stix":12,"order":12,"stix_n":12,"name":"hos-5.12","book":"hos","text":"Тому буду для Ефраїма міллю і порохном для дому Юди."},{"part":5,"stix":13,"order":13,"stix_n":13,"name":"hos-5.13","book":"hos","text":"Коли ж Ефраїм побачив свою неміч і Юда — свою рану, пішов Ефраїм до Ашшура, а Юда до великого царя звернувся; та він вас вилікувати не здолає, ні вигоїти рану вашу."},{"part":5,"stix":14,"order":14,"stix_n":14,"name":"hos-5.14","book":"hos","text":"Бо я буду, мов лев, для Ефраїма, немов левеня — для дому Юди. Я, я розірву й геть піду; я вхоплю, і ніхто не буде рятувати."},{"part":5,"stix":15,"order":15,"stix_n":15,"name":"hos-5.15","book":"hos","text":"Піду, повернусь на моє місце, аж доки ті не визнають вини своєї і не стануть обличчя мого шукати. У своїй біді шукатимуть мене ретельно."},{"part":6,"stix":1,"order":1,"stix_n":1,"name":"hos-6.1","book":"hos","text":"Ходіть, до Господа повернімся: бо він розірвав, він і загоїть; він ударив, він і рани перев'яже."},{"part":6,"stix":2,"order":2,"stix_n":2,"name":"hos-6.2","book":"hos","text":"Через два дні він оживить нас, на третій день на ноги нас поставить, і будемо перед ним жити."},{"part":6,"stix":3,"order":3,"stix_n":3,"name":"hos-6.3","book":"hos","text":"І спізнаваймо, намагаймось Господа спізнати; його прибуття певне, як зірниця, як дощ, він до нас прийде; немов весняний дощ, який зрошує землю."},{"part":6,"stix":4,"order":4,"stix_n":4,"name":"hos-6.4","book":"hos","text":"Що мені діяти з тобою, Ефраїме? Що мені діяти з тобою, Юдо? Таж любов ваша, немов уранці мряка, мов та роса, що притьмом геть проходить."},{"part":6,"stix":5,"order":5,"stix_n":5,"name":"hos-6.5","book":"hos","text":"Тому я їх навчав через пророків, грозив їм уст моїх словами, і суд мій виходить, наче світло."},{"part":6,"stix":6,"order":6,"stix_n":6,"name":"hos-6.6","book":"hos","text":"Бо я бажаю милости, а не жертви; і знання Бога — над всепалення."},{"part":6,"stix":7,"order":7,"stix_n":7,"name":"hos-6.7","book":"hos","text":"Вони ж, як люди, союз порушили і зрадили мене там."},{"part":6,"stix":8,"order":8,"stix_n":8,"name":"hos-6.8","book":"hos","text":"Гілеад — місто злочинців, вкрите слідами крови."},{"part":6,"stix":9,"order":9,"stix_n":9,"name":"hos-6.9","book":"hos","text":"Неначе зграя розбишак, що на людей чигає, отак священиків ватага вбиває на шляху сихемськім. Вони мерзоти чинять!"},{"part":6,"stix":10,"order":10,"stix_n":10,"name":"hos-6.10","book":"hos","text":"В домі Ізраїля бачив я страшні речі: там блуд в Ефраїма, опоганивсь Ізраїль."},{"part":6,"stix":11,"order":11,"stix_n":11,"name":"hos-6.11","book":"hos","text":"Та й тобі, Юдо, призначене жниво, як я відкличу полон народу мого."},{"part":7,"stix":1,"order":1,"stix_n":1,"name":"hos-7.1","book":"hos","text":"Як я хотів Ізраїля лікувати, виявилась провина Ефраїма й злоба Самарії; вони бо брехню чинять; злодій вдирається до хати, а розбишак ватага грабує ззовні."},{"part":7,"stix":2,"order":2,"stix_n":2,"name":"hos-7.2","book":"hos","text":"Вони ж у серцях своїх не кажуть, що я пригадую усю їхню злобу. Тепер їх обгорнули навкруги їхні власні злі вчинки, — вони перед обличчям у мене."},{"part":7,"stix":3,"order":3,"stix_n":3,"name":"hos-7.3","book":"hos","text":"Вони своєю злістю царя розвеселяють, — князів обманами своїми."},{"part":7,"stix":4,"order":4,"stix_n":4,"name":"hos-7.4","book":"hos","text":"Всі вони перелюбці, як піч, розпалена пекарем, який перестає підкладати до вогню, коли замісить тісто, доки воно не вкисне."},{"part":7,"stix":5,"order":5,"stix_n":5,"name":"hos-7.5","book":"hos","text":"У день нашого царя князі палким вином зробили його хворим, він простягає свою руку разом із глузливцями."},{"part":7,"stix":6,"order":6,"stix_n":6,"name":"hos-7.6","book":"hos","text":"Бо серце їхнє, неначе піч, палає при їхній змові; їхній гнів усю ніч дрімає, а вранці горить палаючим вогнем."},{"part":7,"stix":7,"order":7,"stix_n":7,"name":"hos-7.7","book":"hos","text":"Усі вони, мов піч, розгарячились, і пожирають своїх суддів. Усі царі їхні впали, ані один з них мене не взиває."},{"part":7,"stix":8,"order":8,"stix_n":8,"name":"hos-7.8","book":"hos","text":"Ефраїм? Таж він з народами змішався; Ефраїм став, мов паляниця не обертана."},{"part":7,"stix":9,"order":9,"stix_n":9,"name":"hos-7.9","book":"hos","text":"Чужинці поїдають його силу, а він того й не знає. На ньому вже посивіло волосся, а він того й не знає."},{"part":7,"stix":10,"order":10,"stix_n":10,"name":"hos-7.10","book":"hos","text":"Гордість Ізраїля свідкує проти нього, але вони не повертаються до Господа, Бога свого, і неуважні на все те, його не шукають."},{"part":7,"stix":11,"order":11,"stix_n":11,"name":"hos-7.11","book":"hos","text":"Ефраїм став, мов та голубка проста, нерозумна: кличе Єгипет, іде в Асирію."},{"part":7,"stix":12,"order":12,"stix_n":12,"name":"hos-7.12","book":"hos","text":"Куди б вони не йшли, я мою сіть на них закину, зведу їх наниз, мов птаство піднебесне; я їх скараю за їхню злобу."},{"part":7,"stix":13,"order":13,"stix_n":13,"name":"hos-7.13","book":"hos","text":"Горе їм, бо утекли від мене; погибіль їм, бо вони проти мене збунтувались. Я визволив би їх, та вони брехні говорять проти мене."},{"part":7,"stix":14,"order":14,"stix_n":14,"name":"hos-7.14","book":"hos","text":"Вони до мене не взивають своїм серцем, хоч і голосять на своїх постелях. Надрізують себе з-за пшениці й мусту, бунтують проти мене."},{"part":7,"stix":15,"order":15,"stix_n":15,"name":"hos-7.15","book":"hos","text":"Хоч я вправляв, скріпляв їх руки, та вони зло видумували проти мене."},{"part":7,"stix":16,"order":16,"stix_n":16,"name":"hos-7.16","book":"hos","text":"Вони повертаються, але не вгору, і стали, мов той лук зрадливий. Поляжуть від меча князі їхні з-за язика свого пихатого: це буде насміхом над ними в Єгипетському краю."},{"part":8,"stix":1,"order":1,"stix_n":1,"name":"hos-8.1","book":"hos","text":"Приклади сурму до твого рота, — мов сторож Господнього дому, за те, що вони порушили союз мій і від закону мого відступили."},{"part":8,"stix":2,"order":2,"stix_n":2,"name":"hos-8.2","book":"hos","text":"Вони взиватимуть до мене; «Боже мій, ми ж тебе знаємо, ми — Ізраїль!»"},{"part":8,"stix":3,"order":3,"stix_n":3,"name":"hos-8.3","book":"hos","text":"Ізраїль добро геть відкинув, ворог буде за ним гонитися."},{"part":8,"stix":4,"order":4,"stix_n":4,"name":"hos-8.4","book":"hos","text":"Вони царів настановили, та не від мене; князів собі робили, а я про те не відав."},{"part":8,"stix":5,"order":5,"stix_n":5,"name":"hos-8.5","book":"hos","text":"Твого бичка, о Самаріє, я відкинув; гнів мій на них палає; докіль вони очиститись не зможуть?"},{"part":8,"stix":6,"order":6,"stix_n":6,"name":"hos-8.6","book":"hos","text":"Бо він від Ізраїля походить: то ремісник зробив його і він — не Бог. На тріски розлетиться бичок самарійський."},{"part":8,"stix":7,"order":7,"stix_n":7,"name":"hos-8.7","book":"hos","text":"Вони бо сіють вітер і пожнуть бурю: на їхньому стеблі нема колосся, муки воно не вродить; а як і вродить, то чужі його поглинуть."},{"part":8,"stix":8,"order":8,"stix_n":8,"name":"hos-8.8","book":"hos","text":"Поглинутий Ізраїль! Тепер він став поміж народами, немов посудина безвартна."},{"part":8,"stix":9,"order":9,"stix_n":9,"name":"hos-8.9","book":"hos","text":"Вони бо пішли до Ашшура, — немов дикий осел, самітний, одинокий — Ефраїм найняв собі коханців."},{"part":8,"stix":10,"order":10,"stix_n":10,"name":"hos-8.10","book":"hos","text":"Та хоч вони поміж народами їх наймуть, я їх тепер зберу докупи і вони почнуть зменшуватись від тягару царя та князів."},{"part":8,"stix":11,"order":11,"stix_n":11,"name":"hos-8.11","book":"hos","text":"Ефраїм намножив собі жертовників, щоб грішити; жертовники й були для нього, щоб грішити."},{"part":8,"stix":12,"order":12,"stix_n":12,"name":"hos-8.12","book":"hos","text":"Хоч би я написав йому і тьму моїх законів, — вони б їх за щось чуже вважали!"},{"part":8,"stix":13,"order":13,"stix_n":13,"name":"hos-8.13","book":"hos","text":"Їм жертви довподоби. Нехай жертвують м'ясо й споживають! А Господові вони не вгодні. Тепер він пригадає їхню несправедливість і за гріхи їх покарає: вони повернуться у Єгипет."},{"part":8,"stix":14,"order":14,"stix_n":14,"name":"hos-8.14","book":"hos","text":"Ізраїль бо Творця свого забув, палаців собі набудував. Та й Юда намножив укріплених міст; та я пошлю вогонь на його міста, й він пожере його твердині."},{"part":9,"stix":1,"order":1,"stix_n":1,"name":"hos-9.1","book":"hos","text":"Не радуйся, Ізраїлю, не веселися, як народи, бо ти блудуєш геть від Бога твого. Ти полюбив блудничу плату на кожнім току."},{"part":9,"stix":2,"order":2,"stix_n":2,"name":"hos-9.2","book":"hos","text":"Ні тік, ні кухва їх не будуть годувати, молоде вино їх обманить."},{"part":9,"stix":3,"order":3,"stix_n":3,"name":"hos-9.3","book":"hos","text":"Вони не будуть жити у краю Господнім, але Ефраїм повернеться в Єгипет, і в Асирії їстимуть нечисте."},{"part":9,"stix":4,"order":4,"stix_n":4,"name":"hos-9.4","book":"hos","text":"Не будуть приносити Господеві вина в жертву, і жертви їхні не будуть йому довподоби. Їхні жертви будуть для них, немов хліб похоронний: кожен, хто його їстиме, оскверниться, бо хліб їхній буде їм на пожиток і в дім Господній він не ввійде."},{"part":9,"stix":5,"order":5,"stix_n":5,"name":"hos-9.5","book":"hos","text":"Що будете чинити в день призначеного свята, в день Господнього празника?"},{"part":9,"stix":6,"order":6,"stix_n":6,"name":"hos-9.6","book":"hos","text":"Бо ось вони від згуби повтікали. Єгипет їх збере докупи, Мемфіс їх поховає. А їхні дорогоцінні скарби срібла — кропива їх заглушить, тернина буде в їхніх наметах."},{"part":9,"stix":7,"order":7,"stix_n":7,"name":"hos-9.7","book":"hos","text":"Прийшли дні відвідин! Прийшли дні відплати! Ізраїль мусить це знати. Пророк — дурний! Надхненний зсунувся з глузду! З-за безлічі беззаконства твого — неприязнь велика."},{"part":9,"stix":8,"order":8,"stix_n":8,"name":"hos-9.8","book":"hos","text":"Ефраїм, народ мого Бога, стежить за пророком, кладе сильця на кожній його стежці, переслідує його і в Божім домі."},{"part":9,"stix":9,"order":9,"stix_n":9,"name":"hos-9.9","book":"hos","text":"Вони глибоко зіпсувались, як за днів Гівеа. Він пригадає їхню несправедливість, гріхи їхні покарає."},{"part":9,"stix":10,"order":10,"stix_n":10,"name":"hos-9.10","book":"hos","text":"Як винні грона в пустині, я знайшов Ізраїля; як перший плід на смоківниці, побачив батьків ваших. Вони ж, прибувши до Ваал-Пеору, віддались гидоті, й зробились бридкими як і те, що полюбили."},{"part":9,"stix":11,"order":11,"stix_n":11,"name":"hos-9.11","book":"hos","text":"Ефраїм — слава його відлетить, як птиця: не буде більше ні народин, ні вагітности, ані зачаття."},{"part":9,"stix":12,"order":12,"stix_n":12,"name":"hos-9.12","book":"hos","text":"Навіть коли й зростять собі дітей, я захоплю їх так, що ніхто не залишиться. Горе їм теж, як я від них відійду!"},{"part":9,"stix":13,"order":13,"stix_n":13,"name":"hos-9.13","book":"hos","text":"Ефраїм, як я бачу, зробив своїх дітей здобиччю. Ефраїм виведе своїх дітей на різанину."},{"part":9,"stix":14,"order":14,"stix_n":14,"name":"hos-9.14","book":"hos","text":"Дай їм, о Господи!... Що ж ти даси їм? — Дай їм неплідне лоно й сухі груди."},{"part":9,"stix":15,"order":15,"stix_n":15,"name":"hos-9.15","book":"hos","text":"Усе їхнє зло в Гілгалі, бо там стали вони мені осоружні. За їхні лихі вчинки я прожену їх з мого дому, не буду більше їх любити; усі князі їхні — бунтівливі."},{"part":9,"stix":16,"order":16,"stix_n":16,"name":"hos-9.16","book":"hos","text":"Ефраїма побито; коріння їхнє всохло, вони не вродять більше плоду. Та навіть як народяться в них діти, я знищу дорогий їм плід їхнього лона."},{"part":9,"stix":17,"order":17,"stix_n":17,"name":"hos-9.17","book":"hos","text":"Мій Бог відкине їх від себе за те, що були йому неслухняні. Вони будуть між народами блукати."},{"part":10,"stix":1,"order":1,"stix_n":1,"name":"hos-10.1","book":"hos","text":"Ізраїль був розкішною лозою, що плоди родила гойно. Але що більш плодів було в нього, то більше жертовників він намножив; що кращою була земля в нього, то кращими були божки в нього."},{"part":10,"stix":2,"order":2,"stix_n":2,"name":"hos-10.2","book":"hos","text":"Серце в них подвійне: вони тепер будуть покутувати. Він повалить їхні жертовники і зруйнує бовванів їхніх."},{"part":10,"stix":3,"order":3,"stix_n":3,"name":"hos-10.3","book":"hos","text":"Певно будуть тепер казати: «Царя в нас немає, тому, що Господа ми не боялись. Та й цар — що може він для нас зробити?»"},{"part":10,"stix":4,"order":4,"stix_n":4,"name":"hos-10.4","book":"hos","text":"Пусті слова зводять, нещиро присягають, чинять умови: право буяє, немов отруйне зілля на бороздах у полі."},{"part":10,"stix":5,"order":5,"stix_n":5,"name":"hos-10.5","book":"hos","text":"З-за бичка Бет-Авену будуть у страху мешканці Самарії. Народ бо за ним буде в жалобі, жерці його за ним тремтітимуть, — за його славою, бо відійшла від нього."},{"part":10,"stix":6,"order":6,"stix_n":6,"name":"hos-10.6","book":"hos","text":"Та й його самого віднесуть в Ашшур — як бранку великому цареві. Ефраїм сорому зазнає, Ізраїль застидається свого заміру."},{"part":10,"stix":7,"order":7,"stix_n":7,"name":"hos-10.7","book":"hos","text":"А цар Самарії зникне, немов піна на воді."},{"part":10,"stix":8,"order":8,"stix_n":8,"name":"hos-10.8","book":"hos","text":"Будуть спустошені узвишшя безбожности, — той гріх Ізраїля! Глоди й будяки зійдуть на їхніх жертовниках. Вони скажуть горам: «Покрийте нас!» — а пагорбам: «Упадіте на нас!»"},{"part":10,"stix":9,"order":9,"stix_n":9,"name":"hos-10.9","book":"hos","text":"Вже від днів Гівеа ти согрішив, Ізраїлю! Там вони й зостались. Чи не досягне їх війна в Гівеа, тих дітей зухвальства?"},{"part":10,"stix":10,"order":10,"stix_n":10,"name":"hos-10.10","book":"hos","text":"Коли захочу, я їх покараю. Народи проти них зберуться, як їх каратимуть за їхню вину двоїсту."},{"part":10,"stix":11,"order":11,"stix_n":11,"name":"hos-10.11","book":"hos","text":"Ефраїм — добре освоєна ялівка, що любить молотити. Я накладу ярмо на її пишну шию, на Ефраїмі будуть їздити верхи. Юда буде орати, а Яків волочити."},{"part":10,"stix":12,"order":12,"stix_n":12,"name":"hos-10.12","book":"hos","text":"Засійте собі правду, жніть плід любови, розоріть собі цілину. Бо час шукати Господа, поки він прийде й виллє на вас дощем справедливість."},{"part":10,"stix":13,"order":13,"stix_n":13,"name":"hos-10.13","book":"hos","text":"Ви орали безбожність, жали беззаконність і їли плід брехень. Що ти звірявсь на твої колісниці, на многоту твоїх вояків, — "},{"part":10,"stix":14,"order":14,"stix_n":14,"name":"hos-10.14","book":"hos","text":"то метушня у твоїм війську здійметься; спустошені будуть усі твої твердині, як Салман зруйнував був Бет-Арбел у день бою; мати була з дітьми розбита."},{"part":10,"stix":15,"order":15,"stix_n":15,"name":"hos-10.15","book":"hos","text":"Таке зробив вам Бетел за вашу страшну злобу. Удосвіта з царя Ізраїля й сліду не стане."},{"part":11,"stix":1,"order":1,"stix_n":1,"name":"hos-11.1","book":"hos","text":"Коли Ізраїль був дитятком, я полюбив його, і з Єгипту покликав я мого сина."},{"part":11,"stix":2,"order":2,"stix_n":2,"name":"hos-11.2","book":"hos","text":"Що більше я їх кликав, то більш вони відходили від мене. Вони ваалам жертви приносили, кадили перед різьбленими бовванами."},{"part":11,"stix":3,"order":3,"stix_n":3,"name":"hos-11.3","book":"hos","text":"Я самий, я вчив Ефраїма ходити, брав їх за руки, але вони не розуміли, що то я доглядав їх."},{"part":11,"stix":4,"order":4,"stix_n":4,"name":"hos-11.4","book":"hos","text":"Я притягав їх людяними мотузками, — поворозами любови. Я був для них, неначе тії, які здіймають ярмо в них із шиї. Я нахилявсь над ними й давав їм їсти."},{"part":11,"stix":5,"order":5,"stix_n":5,"name":"hos-11.5","book":"hos","text":"Вони не повернуться в Єгипетську країну, але Ашшур царем їхнім буде — за те, що не хотіли повернутися до мене."},{"part":11,"stix":6,"order":6,"stix_n":6,"name":"hos-11.6","book":"hos","text":"Меч буде лютувати по містах їхніх, він знищить їхні засуви й пожере їх за власні їхні задуми."},{"part":11,"stix":7,"order":7,"stix_n":7,"name":"hos-11.7","book":"hos","text":"Люд мій повис; не знає, чи повернутись до мене; і хоч його кличуть угору, ані один не хоче підвестися."},{"part":11,"stix":8,"order":8,"stix_n":8,"name":"hos-11.8","book":"hos","text":"І як мені тебе лишити, Ефраїме? Як мені видати тебе на поталу, Ізраїлю? Як мені зробити з тобою те, що в Адмі? Вчинити з тобою те, що з Цевоїмом? Серце моє в мені обернулось, зворушився ввесь жаль мій."},{"part":11,"stix":9,"order":9,"stix_n":9,"name":"hos-11.9","book":"hos","text":"Не виконаю палаючого гніву мого, не буду нищити більш Ефраїма, бо я — Бог, не людина; Святий посеред тебе; я не вломлюся в місто."},{"part":11,"stix":10,"order":10,"stix_n":10,"name":"hos-11.10","book":"hos","text":"Вони підуть за Господом, який, як лев, зарикає; бо він зарикає, і діти, тремтівши, прийдуть із заходу."},{"part":11,"stix":11,"order":11,"stix_n":11,"name":"hos-11.11","book":"hos","text":"Птахом прилинуть, тремтівши, з Єгипту і, як голубка, з Ашшур-краю. Я оселю їх у домівках їхніх, — слово Господнє."},{"part":12,"stix":1,"order":1,"stix_n":1,"name":"hos-12.1","book":"hos","text":"Ефраїм оточив мене брехнею, дім Ізраїля — обманом. А Юда ще й вередливий супроти Бога й супроти святого, який — вірний."},{"part":12,"stix":2,"order":2,"stix_n":2,"name":"hos-12.2","book":"hos","text":"Ефраїм пасе вітер; за східнім вітром женеться, всякденно множить брехню й насильство; укладають союз з Ашшуром, несуть олію в Єгипет."},{"part":12,"stix":3,"order":3,"stix_n":3,"name":"hos-12.3","book":"hos","text":"Та й з Юдою в Господа розправа: і він покарає Якова згідно з його путями, згідно з його ділами він йому відплатить."},{"part":12,"stix":4,"order":4,"stix_n":4,"name":"hos-12.4","book":"hos","text":"В утробі за п'яту взяв брата свого, своєю силою боровся з Богом."},{"part":12,"stix":5,"order":5,"stix_n":5,"name":"hos-12.5","book":"hos","text":"Боровся з ангелом — і подужав; плакав — і прохав у нього ласки; зустрів його в Бетелі і говорив там з ним."},{"part":12,"stix":6,"order":6,"stix_n":6,"name":"hos-12.6","book":"hos","text":"Але Господь, Бог сил небесних, Господь — ім'я його."},{"part":12,"stix":7,"order":7,"stix_n":7,"name":"hos-12.7","book":"hos","text":"Тож повернись до Бога твого, пильнуй любов та правду і чекай на Бога твого постійно."},{"part":12,"stix":8,"order":8,"stix_n":8,"name":"hos-12.8","book":"hos","text":"Мов Ханаан тримає у своїй руці вагу неправдиву, він любить утискати."},{"part":12,"stix":9,"order":9,"stix_n":9,"name":"hos-12.9","book":"hos","text":"Ефраїм мовив: «Таки розбагатів я! Здобув собі достатків! У всіх моїх трудах не знайдуть у мені кривди, що гріхом було б.»"},{"part":12,"stix":10,"order":10,"stix_n":10,"name":"hos-12.10","book":"hos","text":"Я — Господь, Бог твій, з Єгипетського краю, — я знов оселю тебе в наметах, як у дні призначеного свята."},{"part":12,"stix":11,"order":11,"stix_n":11,"name":"hos-12.11","book":"hos","text":"Я мовляв до пророків, помножив я видіння, через пророків промовляв я у притчах."},{"part":12,"stix":12,"order":12,"stix_n":12,"name":"hos-12.12","book":"hos","text":"Гілеад — то сама несправедливість, вони — чиста марнота. Биків жертвують у Гілгалі; їхні жертовники будуть, мов каміння купи на бороздах у полі."},{"part":12,"stix":13,"order":13,"stix_n":13,"name":"hos-12.13","book":"hos","text":"Яків утік в арамське поле, Ізраїль служив за жінку, за жінку стеріг вівці."},{"part":12,"stix":14,"order":14,"stix_n":14,"name":"hos-12.14","book":"hos","text":"Через пророка вивів Господь Ізраїля з Єгипту, через пророка він ним піклувався."},{"part":12,"stix":15,"order":15,"stix_n":15,"name":"hos-12.15","book":"hos","text":"Тяжко доводив Ефраїм до гніву; за те ж і кров його впаде на нього, і Господь його поверне йому назад його зневагу."},{"part":13,"stix":1,"order":1,"stix_n":1,"name":"hos-13.1","book":"hos","text":"Як говорив, було, Ефраїм — усі тремтіли: він був в Ізраїлі поважний. Та він через Ваала провинився й загинув."},{"part":13,"stix":2,"order":2,"stix_n":2,"name":"hos-13.2","book":"hos","text":"І нині вони грішать дедалі більше й більше. Вони собі зробили литих бовванів із свого срібла, згідно із своїм розумом — ідолів: усе робота ремісницька! І примовляють: «Жертвуйте їм! Люди, телят цілуйте!»"},{"part":13,"stix":3,"order":3,"stix_n":3,"name":"hos-13.3","book":"hos","text":"За те ж і будуть вони, неначе мряка вранці, немов роса, яка зникає вдосвіта, немов полова, що вітер її з току звіває; мов дим з вікна."},{"part":13,"stix":4,"order":4,"stix_n":4,"name":"hos-13.4","book":"hos","text":"Однак, я — Господь, Бог твій, із Єгипетського краю. Іншого, крім мене, Бога ти не знаєш, і опріч мене, — Спасителя немає."},{"part":13,"stix":5,"order":5,"stix_n":5,"name":"hos-13.5","book":"hos","text":"Я знав тебе в пустині, в краю великої посухи."},{"part":13,"stix":6,"order":6,"stix_n":6,"name":"hos-13.6","book":"hos","text":"Коли ж їх нагодовано й вони стали ситі, наситилися, — серце їхнє загорділо, тому мене й забули."},{"part":13,"stix":7,"order":7,"stix_n":7,"name":"hos-13.7","book":"hos","text":"Тому то я для них став левом; мов леопард, чигатиму при дорозі."},{"part":13,"stix":8,"order":8,"stix_n":8,"name":"hos-13.8","book":"hos","text":"Немов ведмедиця, що забрано в неї ведмежат, я на них накинусь; я роздеру їхнього серця оболону й там пожеру їх, мов левиця; звір дикий буде їх на шматки розривати."},{"part":13,"stix":9,"order":9,"stix_n":9,"name":"hos-13.9","book":"hos","text":"Знищу тебе, Ізраїлю, — хто прийде тобі з допомогою?"},{"part":13,"stix":10,"order":10,"stix_n":10,"name":"hos-13.10","book":"hos","text":"Де ж він, твій цар, щоб тебе рятувати по всіх твоїх містах? Де твої судді, що про них говорив єси: «Дай мені царя і князів»?"},{"part":13,"stix":11,"order":11,"stix_n":11,"name":"hos-13.11","book":"hos","text":"Я дав тобі царя у моїм гніві, і забрав геть у моїм обуренні."},{"part":13,"stix":12,"order":12,"stix_n":12,"name":"hos-13.12","book":"hos","text":"Несправедливість Ефраїма, зв'язана у вузол, гріх його схований ретельно."},{"part":13,"stix":13,"order":13,"stix_n":13,"name":"hos-13.13","book":"hos","text":"Прийдуть на нього муки породіллі, та він — син нерозумний: вже час би й народитись, та він не покидає материнського лона."},{"part":13,"stix":14,"order":14,"stix_n":14,"name":"hos-13.14","book":"hos","text":"І я б та визволяв їх з руки Шеолу? Я б їх рятував від смерти? Де твої рани, смерте? Де бич твій, о Шеоле? Жалю не буде в мене."},{"part":13,"stix":15,"order":15,"stix_n":15,"name":"hos-13.15","book":"hos","text":"Хоч Ефраїм посеред очерету процвітає, та прийде східній вітер; Господній вітер здійметься з пустині й висушить його джерела, висушить його криниці; ограбує скарб усього дорогоцінного посуду."},{"part":14,"stix":1,"order":1,"stix_n":1,"name":"hos-14.1","book":"hos","text":"Самарія понесе кару за свою провину, бо збунтувалась проти Бога свого. Вони поляжуть від меча; малечу їхню роздавлять, вагітних їхніх порозтинають."},{"part":14,"stix":2,"order":2,"stix_n":2,"name":"hos-14.2","book":"hos","text":"Повернись, Ізраїлю, до Господа, Бога твого, бо ти спотикнувся об твою беззаконність."},{"part":14,"stix":3,"order":3,"stix_n":3,"name":"hos-14.3","book":"hos","text":"Візьміть слова з собою й поверніться до Господа. Скажіть йому: «Прости всю беззаконність! Прийми те, що добре, і ми принесемо плід уст наших."},{"part":14,"stix":4,"order":4,"stix_n":4,"name":"hos-14.4","book":"hos","text":"Ашшур нас не врятує; на коні ми не будемо сідати; діла рук наших не називатимемо більше нашими богами; бо в тобі сиротина знайде милосердя!»"},{"part":14,"stix":5,"order":5,"stix_n":5,"name":"hos-14.5","book":"hos","text":"Я вилікую їхню зраду; я полюбив їх доброхітно, бо гнів мій від них відвернувся."},{"part":14,"stix":6,"order":6,"stix_n":6,"name":"hos-14.6","book":"hos","text":"Я буду для Ізраїля росою; він зацвіте, немов лілея, і, мов Ливан, пустить коріння."},{"part":14,"stix":7,"order":7,"stix_n":7,"name":"hos-14.7","book":"hos","text":"Його паростки далеко розростуться, краса його буде, немов маслини, а його запах — мов Ливану."},{"part":14,"stix":8,"order":8,"stix_n":8,"name":"hos-14.8","book":"hos","text":"Ті, що сидять під його тінню, знов будуть пшеницю плекати; вони будуть цвісти, неначе лоза виноградна; запах його буде, немов вино ливанське."},{"part":14,"stix":9,"order":9,"stix_n":9,"name":"hos-14.9","book":"hos","text":"Ефраїм скаже: «І що мені ще до ідолів?» Я відповідаю і дивлюсь на нього. Я, наче кипарис зелений, від мене буде плід твій."},{"part":14,"stix":10,"order":10,"stix_n":10,"name":"hos-14.10","book":"hos","text":"Хто мудрий, нехай це зрозуміє! Розумний нехай це знає! Бо путі Господні праві, й праведники ходять ними, а грішники на них спотикнуться."}]