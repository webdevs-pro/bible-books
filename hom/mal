[{"part":1,"stix":1,"order":1,"stix_n":1,"name":"mal-1.1","book":"mal","text":"Пророцтво. Слово Господнє до Ізраїля через Малахію: "},{"part":1,"stix":2,"order":2,"stix_n":2,"name":"mal-1.2","book":"mal","text":"«Я полюбив вас, каже Господь. А ви питаєте: У чому виявилась любов твоя до нас? Хіба Ісав не брат Якова? — слово Господнє. Однак полюбив Якова,"},{"part":1,"stix":3,"order":3,"stix_n":3,"name":"mal-1.3","book":"mal","text":"Ісав же знавіснів мені. Я гори його обернув у пустелю, його спадщину дав шакалам, що в пустині."},{"part":1,"stix":4,"order":4,"stix_n":4,"name":"mal-1.4","book":"mal","text":"Якщо Едом казатиме: Нас зруйновано, та ми руїни знову відбудуєм! — то Господь сил так каже: Вони збудують, а я розвалю. І їх назвуть: Безбожности країна, народ, на який Господь розгнівався повіки."},{"part":1,"stix":5,"order":5,"stix_n":5,"name":"mal-1.5","book":"mal","text":"Ви це побачите на власні очі й скажете: Господь і поза межами Ізраїля великий."},{"part":1,"stix":6,"order":6,"stix_n":6,"name":"mal-1.6","book":"mal","text":"Син шанує батька, а слуга господаря, коли ж я батько, то де моя пошана? Коли я господар, де страх передо мною? — каже Господь сил до вас, священики, що моє ім'я зневажаєте й питаєте: Чим зневажаємо ми твоє ім'я?"},{"part":1,"stix":7,"order":7,"stix_n":7,"name":"mal-1.7","book":"mal","text":"Тим, що приносите на мій жертовник хліб нечистий. А ще й питаєте: Чим ми його осквернили? Та тим, що думаєте, мовляв, стіл Господній можна зневажати."},{"part":1,"stix":8,"order":8,"stix_n":8,"name":"mal-1.8","book":"mal","text":"А як приносите сліпе у жертву, хіба ж то не зле? І як приносите кульгаве або хворе, то це не зле? Попробуй принести його начальникові твоєму, чи він буде тобою радий, чи він тебе ласкаво прийме, — говорить Господь сил."},{"part":1,"stix":9,"order":9,"stix_n":9,"name":"mal-1.9","book":"mal","text":"Тепер, отже, благайте ж Бога, щоб змилувавсь над вами; чи прийме він когось із вас ласкаво? — говорить Господь сил."},{"part":1,"stix":10,"order":10,"stix_n":10,"name":"mal-1.10","book":"mal","text":"Коли б то вже котрийсь із вас зачинив двері, щоб вам на моїм жертовнику не палити вогню марно! Не довподоби ви мені стали, — говорить Господь сил, — і не милі мені приноси з рук ваших."},{"part":1,"stix":11,"order":11,"stix_n":11,"name":"mal-1.11","book":"mal","text":"Бо від сходу сонця аж до його заходу між народами велике моє ім'я, і на кожнім місці моєму імені приноситься кадило й чиста жертва; бо моє ім'я між народами велике, — говорить Господь сил."},{"part":1,"stix":12,"order":12,"stix_n":12,"name":"mal-1.12","book":"mal","text":"Ви ж його зневажаєте, кажучи: Господній стіл,— нечистий, і страва, що кладуть на нього, зневаги варта."},{"part":1,"stix":13,"order":13,"stix_n":13,"name":"mal-1.13","book":"mal","text":"І кажете: Глядіть, яка морока! — і маловажите ним, — говорить Господь сил. Приносите грабоване кульгаве й хворе, таке приносите у жертву! Таке б мені приймати із рук ваших? — говорить Господь."},{"part":1,"stix":14,"order":14,"stix_n":14,"name":"mal-1.14","book":"mal","text":"Проклят шахрай, що має в череді самця і ним обрікся, але приносить Господеві в жертву хирне; бо я — Великий Цар, говорить Господь сил, і моє ім'я страшне між народами.»"},{"part":2,"stix":1,"order":1,"stix_n":1,"name":"mal-2.1","book":"mal","text":"«Нині ж для вас, священики, ось яка осторога: "},{"part":2,"stix":2,"order":2,"stix_n":2,"name":"mal-2.2","book":"mal","text":"Коли ви не послухаєте й не приймете собі до серця, щоб дати славу імені моєму, — говорить Господь сил, — то я пошлю на вас прокляття, і проклену благословення ваші! Ба, вже їх проклинаю, бо ви не берете собі того до серця."},{"part":2,"stix":3,"order":3,"stix_n":3,"name":"mal-2.3","book":"mal","text":"Ось я зламаю вам рамено і кину вам у лице покидьком, — покидьком святкових жертв ваших, — і викинуть вас разом із ним."},{"part":2,"stix":4,"order":4,"stix_n":4,"name":"mal-2.4","book":"mal","text":"І зрозумієте, що я послав до вас цю осторогу, щоб мій союз був з Леві, — говорить Господь сил."},{"part":2,"stix":5,"order":5,"stix_n":5,"name":"mal-2.5","book":"mal","text":"А той союз мій з ним був життя і щастя, і я дав йому їх, — союзом остраху, тож він мене боявся, і мого імени страхався."},{"part":2,"stix":6,"order":6,"stix_n":6,"name":"mal-2.6","book":"mal","text":"Наука правди була на устах у нього, несправедливости не було на губах у нього; він у мирі й правоті ходив передо мною, і багатьох він відвернув від беззаконня."},{"part":2,"stix":7,"order":7,"stix_n":7,"name":"mal-2.7","book":"mal","text":"Бо уста священика мають берегти науку, і з уст його люди очікують повчання, бо він — ангел Господа сил."},{"part":2,"stix":8,"order":8,"stix_n":8,"name":"mal-2.8","book":"mal","text":"Ви ж відступили від дороги і багатьох привели до занепаду в законі, і повалили союз із Леві, — говорить Господь сил."},{"part":2,"stix":9,"order":9,"stix_n":9,"name":"mal-2.9","book":"mal","text":"Тому і я вас видав на зневагу та на погорду перед усім народом, оскільки ви моїх доріг не пильнували і в ділах закону дивились на особу."},{"part":2,"stix":10,"order":10,"stix_n":10,"name":"mal-2.10","book":"mal","text":"Чи не один у всіх нас Батько? Чи не один Бог сотворив нас? Чому ж ми одне одному ламаєм віру, сквернивши союз батьків наших?"},{"part":2,"stix":11,"order":11,"stix_n":11,"name":"mal-2.11","book":"mal","text":"Юда ламає віру, й гидота діється в Ізраїлі та в Єрусалимі; бо Юда осквернив Господа святиню, яку він любить, і взяв собі за жінку дочку чужого бога."},{"part":2,"stix":12,"order":12,"stix_n":12,"name":"mal-2.12","book":"mal","text":"Нехай Господь викорінить того, хто так чинить, — того, хто кличе, і того, хто відповідає з Якова наметів, і того, хто офіру Господеві сил приносить."},{"part":2,"stix":13,"order":13,"stix_n":13,"name":"mal-2.13","book":"mal","text":"Ви ще й таке робите: ви покриваєте сльозами жертовник Господній, — риданням та стогнанням, — бо він не хоче більш дивитись на приноси, приймати їх радо з рук ваших."},{"part":2,"stix":14,"order":14,"stix_n":14,"name":"mal-2.14","book":"mal","text":"А ви ще й кажете: Чому? Та тому, що Господь був свідком між тобою та жінкою твого юнацтва, яку ти зрадив, дарма, що то твоя подруга й твоя законна жінка."},{"part":2,"stix":15,"order":15,"stix_n":15,"name":"mal-2.15","book":"mal","text":"Хіба він не створив їх як одну істоту, що має тіло й дух у собі? Чого ж шукає ця одна істота? — Потомства від Бога. Майте ж до вашого життя пошану, і нехай ніхто не зраджує жінки юнацтва свого."},{"part":2,"stix":16,"order":16,"stix_n":16,"name":"mal-2.16","book":"mal","text":"Бо мені осоружний розвід, — говорить Господь, Бог Ізраїля, — і той, хто насильством покриває свою одіж, — говорить Господь сил. Майте ж до вашого життя пошану, і не поводьтеся зрадливо."},{"part":2,"stix":17,"order":17,"stix_n":17,"name":"mal-2.17","book":"mal","text":"Ви Господа втомили вашими словами, та ще й питаєте: Чим ми його втомили? — Та тим, що кажете: Кожний, хто чинить зло, добрий в очах Господніх, він до таких ласкавий, — або: Де Бог правосуддя?"},{"part":3,"stix":1,"order":1,"stix_n":1,"name":"mal-3.1","book":"mal","text":"«Оце я посилаю гінця мого, й він приготує дорогу передо мною, і Господь, що ви його шукаєте, прийде негайно у храм свій. Ангел союзу, що ви його бажаєте, — ось він іде, — говорить Господь сил."},{"part":3,"stix":2,"order":2,"stix_n":2,"name":"mal-3.2","book":"mal","text":"Хто витримає день його приходу? І хто встоїться, коли він з'явиться? Таж він, немов вогонь ливарний, неначе луг шаповалів."},{"part":3,"stix":3,"order":3,"stix_n":3,"name":"mal-3.3","book":"mal","text":"Засяде, як той, що топить і прочищує срібло. Очистить синів Леві і переллє їх, як золото й срібло, і вони будуть тими, що приносять Господеві жертву справедливо."},{"part":3,"stix":4,"order":4,"stix_n":4,"name":"mal-3.4","book":"mal","text":"І тоді Господеві буде любий принос Юди та Єрусалиму, як за днів давніх, за років колишніх."},{"part":3,"stix":5,"order":5,"stix_n":5,"name":"mal-3.5","book":"mal","text":"Я прийду до вас близько, щоб суд судити, і буду скорим свідком: проти чарівників, перелюбників, кривоприсяжників та проти тих, що утискають наймита з його заробітком, удову та сироту, і що приходня позбавляють права і мене не бояться, — говорить Господь сил."},{"part":3,"stix":6,"order":6,"stix_n":6,"name":"mal-3.6","book":"mal","text":"Тому, що я, Господь, не міняюсь, — ви, сини Якова, не вигублені."},{"part":3,"stix":7,"order":7,"stix_n":7,"name":"mal-3.7","book":"mal","text":"З часу батьків ваших ви від моїх заповідей відступили і їх не пильнували. Поверніться ж до мене, і я до вас повернуся, — говорить Господь сил. А ви питаєте: Як нам повернутись?"},{"part":3,"stix":8,"order":8,"stix_n":8,"name":"mal-3.8","book":"mal","text":"Хіба годиться людині обкрадати Бога? Ви ж мене обкрадаєте й питаєте: В чім ми тебе обікрали? — Десятинами й приносами!"},{"part":3,"stix":9,"order":9,"stix_n":9,"name":"mal-3.9","book":"mal","text":"Ви тяжко прокляті, а все ж таки ви, увесь народ, мене обкрадаєте."},{"part":3,"stix":10,"order":10,"stix_n":10,"name":"mal-3.10","book":"mal","text":"Приносьте всі десятини до комори, щоб була пожива в моїм домі, і таким робом випробуйте мене, — говорить Господь сил, — чи не відчиню вам загат небесних і не виллю на вас благословення понад міру?"},{"part":3,"stix":11,"order":11,"stix_n":11,"name":"mal-3.11","book":"mal","text":"Для вас я погрожу сарані-ненажері, щоб не пустошила у вас земного плоду, та й щоб виноград не став у вас безплідним у полі, — говорить Господь сил."},{"part":3,"stix":12,"order":12,"stix_n":12,"name":"mal-3.12","book":"mal","text":"Усі народи щасливими вас будуть називати, бо будете країною втіхи, — говорить Господь сил."},{"part":3,"stix":13,"order":13,"stix_n":13,"name":"mal-3.13","book":"mal","text":"Жорстокі ваші слова супроти мене, — каже Господь. А ви питаєте: І що ми говорили між собою проти тебе?"},{"part":3,"stix":14,"order":14,"stix_n":14,"name":"mal-3.14","book":"mal","text":"Ви кажете: То марна річ — служити Богові! Яка користь із того, що ми берегли його постанови, що ми сумні ходили перед Господом сил?"},{"part":3,"stix":15,"order":15,"stix_n":15,"name":"mal-3.15","book":"mal","text":"Тепер же називаємо щасливими зухвалих. Злочинцям теж живеться добре: вони випробовують самого Бога й живуть собі гарненько далі."},{"part":3,"stix":16,"order":16,"stix_n":16,"name":"mal-3.16","book":"mal","text":"Тоді говорили між собою ті, що Господа бояться. Господь прислухався, почув, і перед ним почала списуватись пам'яткова книга для тих, що Господа бояться і поважають його ім'я."},{"part":3,"stix":17,"order":17,"stix_n":17,"name":"mal-3.17","book":"mal","text":"Вони будуть моїми, — говорить Господь сил, — в той день, що я готую, стануть моїм скарбом. Я їх помилую, як чоловік милує свого сина, що йому служить."},{"part":3,"stix":18,"order":18,"stix_n":18,"name":"mal-3.18","book":"mal","text":"Тоді ви знов побачите різницю між праведником і безбожником, між тим, хто служить Богові, і тим, хто йому не служить."},{"part":3,"stix":19,"order":19,"stix_n":19,"name":"mal-3.19","book":"mal","text":"Бо ось надходить день, неначе піч палає. Тоді всі горді й усі злочинці будуть — солома, і спалить їх той день, що прийде, — говорить Господь сил, — і не зоставить їм ні кореня ні вітки."},{"part":3,"stix":20,"order":20,"stix_n":20,"name":"mal-3.20","book":"mal","text":"Для вас же, що боїтеся імени мого, зійде сонце правди, і в його промінні буде спасіння. Ви вийдете вистрибом, немов на випасі телята,"},{"part":3,"stix":21,"order":21,"stix_n":21,"name":"mal-3.21","book":"mal","text":"і безбожників топтатимете, бо вони будуть, наче попіл, у вас під ногами того дня, що я готую, — говорить Господь сил."},{"part":3,"stix":22,"order":22,"stix_n":22,"name":"mal-3.22","book":"mal","text":"Згадайте про закон Мойсея, слуги мого, що я був наказав йому на Хориві для всього Ізраїля, про заповіді та про постанови."},{"part":3,"stix":23,"order":23,"stix_n":23,"name":"mal-3.23","book":"mal","text":"Ось я пошлю вам Іллю пророка перед приходом дня Господнього, великого і страшного."},{"part":3,"stix":24,"order":24,"stix_n":24,"name":"mal-3.24","book":"mal","text":"І він наверне серце батьків до дітей і серце дітей до батьків, щоб я, прийшовши, не побив землі прокляттям.»"}]