[{"part":1,"stix":1,"order":1,"stix_n":1,"name":"jona-1.1","book":"jona","text":"Слово Господнє надійшло до Йони, сина Амітая: "},{"part":1,"stix":2,"order":2,"stix_n":2,"name":"jona-1.2","book":"jona","text":"«Встань, іди в Ніневію, оте велике місто, і проповідуй проти нього, бо злоба їхня піднялася до мене.»"},{"part":1,"stix":3,"order":3,"stix_n":3,"name":"jona-1.3","book":"jona","text":"Та Йона встав, щоб утікати в Таршіш, далеко від Господа. Прийшов він до Яффи, знайшов корабель, що плив у Таршіш, заплатив за переправу й вступив до нього, щоб відплисти з ними у Таршіш, далеко від Господа."},{"part":1,"stix":4,"order":4,"stix_n":4,"name":"jona-1.4","book":"jona","text":"Але Господь кинув на море великий вітер, і на морі знялася страшна хуртовина, тож корабель ось-ось мав уже розбитись."},{"part":1,"stix":5,"order":5,"stix_n":5,"name":"jona-1.5","book":"jona","text":"Злякались моряки і закричали кожен до свого бога, а щоб облегшити корабель, викинули вантаж, що був на ньому, в море. Йона ж зійшов у саму середину судна, ліг і заснув глибоко."},{"part":1,"stix":6,"order":6,"stix_n":6,"name":"jona-1.6","book":"jona","text":"І підійшов до нього головний над моряками та й каже: «Як тобі спати? Вставай, візви до твого Бога, може він зглянеться над нами й ми де загинемо.»"},{"part":1,"stix":7,"order":7,"stix_n":7,"name":"jona-1.7","book":"jona","text":"І говорили один до одного: «Ось киньмо лишень жереб, щоб довідатись, через кого сталось нам це лихо.» Кинули вони жереб і жереб упав на Йону."},{"part":1,"stix":8,"order":8,"stix_n":8,"name":"jona-1.8","book":"jona","text":"І кажуть вони до нього: «Скажи нам, будь ласка, через кого сталось нам це лихо? Яке твоє зайняття? Звідки ти йдеш, який твій край, з якого ти народу?»"},{"part":1,"stix":9,"order":9,"stix_n":9,"name":"jona-1.9","book":"jona","text":"Він відповів їм: «Я — єврей і почитаю Господа небес, що сотворив море й землю.»"},{"part":1,"stix":10,"order":10,"stix_n":10,"name":"jona-1.10","book":"jona","text":"Злякались люди вельми й сказали до нього: «Що це ти зробив?» — довідались бо, що він утікав далеко від Господа, бо він їм признався."},{"part":1,"stix":11,"order":11,"stix_n":11,"name":"jona-1.11","book":"jona","text":"Далі його спитали: «Що нам з тобою чинити, щоб море, яке на нас розлютилось, утихло?» Море бо дедалі більше піднімалось і бушувало."},{"part":1,"stix":12,"order":12,"stix_n":12,"name":"jona-1.12","book":"jona","text":"Він відповів їм: «Візьміть і киньте мене в море, й море перестане проти вас бушувати, бо я знаю, що то через мене прийшла на вас велика оця хуртовина.»"},{"part":1,"stix":13,"order":13,"stix_n":13,"name":"jona-1.13","book":"jona","text":"І заходились люди веслувати до берега, та не могли, бо море дедалі більше піднімалось і проти них бушувало."},{"part":1,"stix":14,"order":14,"stix_n":14,"name":"jona-1.14","book":"jona","text":"Тоді вони візвали до Господа й сказали: «О Господи, не дай, благаємо тебе, щоб ми загинули за життя цього чоловіка, й не допусти, щоб на нас упала кров невинна, бо ти, о Господи, вчинив, як тобі було завгодно.»"},{"part":1,"stix":15,"order":15,"stix_n":15,"name":"jona-1.15","book":"jona","text":"Взяли вони Йону та й кинули в море, і море перестало бушувати."},{"part":1,"stix":16,"order":16,"stix_n":16,"name":"jona-1.16","book":"jona","text":"Люди вельми налякались Господа й принесли Господеві жертву та обреклись обітом."},{"part":2,"stix":1,"order":1,"stix_n":1,"name":"jona-2.1","book":"jona","text":"Господь наготував велику рибу, щоб вона проглинула Йону. І пробув Йона в нутрі риби три дні й три ночі."},{"part":2,"stix":2,"order":2,"stix_n":2,"name":"jona-2.2","book":"jona","text":"З нутра риби Йона почав молитися до Господа, Бога свого."},{"part":2,"stix":3,"order":3,"stix_n":3,"name":"jona-2.3","book":"jona","text":"Він мовив: «У моїй скруті до Господа візвав я, й він відповів мені. З нутра шеолу закричав я, і ти почув мій голос."},{"part":2,"stix":4,"order":4,"stix_n":4,"name":"jona-2.4","book":"jona","text":"Ти кинув мене у безодню, у серце моря, і води мене оточили. Усі твої буруни й твої хвилі пройшли надо мною."},{"part":2,"stix":5,"order":5,"stix_n":5,"name":"jona-2.5","book":"jona","text":"Я мовив: Відкинутий я з-перед очей у тебе! А все ж таки я знову глядітиму на святий храм твій."},{"part":2,"stix":6,"order":6,"stix_n":6,"name":"jona-2.6","book":"jona","text":"Води мене обняли аж по горло, безодня мене оточила, водорість голову мені повила."},{"part":2,"stix":7,"order":7,"stix_n":7,"name":"jona-2.7","book":"jona","text":"Аж до стіп гір спустивсь я; земля засувами повік мене замкнула, але ти вивів моє життя з ями, о Господи, мій Боже."},{"part":2,"stix":8,"order":8,"stix_n":8,"name":"jona-2.8","book":"jona","text":"Коли моя душа в мені умлівала, про Господа згадав я, і моя молитва долинула до тебе, до храму до святого твого."},{"part":2,"stix":9,"order":9,"stix_n":9,"name":"jona-2.9","book":"jona","text":"Тії, що пустих марнощів пильнують, кидають власну ласку."},{"part":2,"stix":10,"order":10,"stix_n":10,"name":"jona-2.10","book":"jona","text":"Я ж голосом подяки принесу тобі жертву. Чим я обрікся, те я виконаю. Від Господа спасіння.»"},{"part":2,"stix":11,"order":11,"stix_n":11,"name":"jona-2.11","book":"jona","text":"Господь повелів рибі, й вона виблювала Йону на сушу."},{"part":3,"stix":1,"order":1,"stix_n":1,"name":"jona-3.1","book":"jona","text":"І надійшло слово Господнє до Йони вдруге: "},{"part":3,"stix":2,"order":2,"stix_n":2,"name":"jona-3.2","book":"jona","text":"«Встань, іди в Ніневію, у те велике місто, й проповідуй йому те, що я скажу тобі.»"},{"part":3,"stix":3,"order":3,"stix_n":3,"name":"jona-3.3","book":"jona","text":"Устав Йона й пішов за Господнім словом, у Ніневію. Ніневія ж була надзвичайно велике місто: на три дні ходи."},{"part":3,"stix":4,"order":4,"stix_n":4,"name":"jona-3.4","book":"jona","text":"І Йона почав увіходити в місто, один день ходи. Він об'явив, кажучи: «Ще сорок день, і Ніневія буде зруйнована.»"},{"part":3,"stix":5,"order":5,"stix_n":5,"name":"jona-3.5","book":"jona","text":"І повірили ніневітяни Богові: оголосили піст і понадягали веретища, від найбільшого до найменшого."},{"part":3,"stix":6,"order":6,"stix_n":6,"name":"jona-3.6","book":"jona","text":"Вістка про це дійшла до ніневійського царя; він устав з престолу свого, скинув одежу з себе, покривсь веретищем і сів на попелі."},{"part":3,"stix":7,"order":7,"stix_n":7,"name":"jona-3.7","book":"jona","text":"Далі, на наказ царя і його вельмож, було голосно оповіщено в Ніневії: «Ні людина, ні скотина, ні воли, ні вівці — нічого не сміють їсти, ні споживати, та й води не сміють пити."},{"part":3,"stix":8,"order":8,"stix_n":8,"name":"jona-3.8","book":"jona","text":"Та щоб усі — від людини до скотини — понакривались веретищами й чимдуж взивали до Бога, і щоб кожен покинув свою нікчемну поведінку й насильство рук своїх."},{"part":3,"stix":9,"order":9,"stix_n":9,"name":"jona-3.9","book":"jona","text":"Хто зна, чи Бог іще не повернеться та не роздумає й не відверне від нас палаючий гнів свій, тож ми й не загинемо?»"},{"part":3,"stix":10,"order":10,"stix_n":10,"name":"jona-3.10","book":"jona","text":"Побачив Бог їхні вчинки, що вони відвернулись від своєї нікчемної поведінки, й роздумався щодо лиха, яке був погрожував їм учинити, — і не вчинив його."},{"part":4,"stix":1,"order":1,"stix_n":1,"name":"jona-4.1","book":"jona","text":"І не вподобалось те Йоні вельми; запалав він гнівом,"},{"part":4,"stix":2,"order":2,"stix_n":2,"name":"jona-4.2","book":"jona","text":"і почав молитися до Господа, і мовив: «О Господи! Хіба ж не це я говорив, бувши ще у моїй країні? Тому ж я й утік був напочатку до Таршішу; знав бо, що ти — Бог милостивий і милосердний, довготерпеливий і многомилостивий, й уболіваєш над злом."},{"part":4,"stix":3,"order":3,"stix_n":3,"name":"jona-4.3","book":"jona","text":"Тож візьми, благаю, Господи, тепер у мене мою душу, бо ліпше мені вмерти, аніж жити.»"},{"part":4,"stix":4,"order":4,"stix_n":4,"name":"jona-4.4","book":"jona","text":"А Господь сказав: «Чи ж слушно ти розсердився?»"},{"part":4,"stix":5,"order":5,"stix_n":5,"name":"jona-4.5","book":"jona","text":"Вийшов Йона з міста й сів зо східнього боку міста. Зробив він собі там халупку, й сів під нею у холодку, визираючи, що станеться з містом."},{"part":4,"stix":6,"order":6,"stix_n":6,"name":"jona-4.6","book":"jona","text":"А Господь Бог виростив тикву й вона знялась над Йоною, щоб була тінь над його головою та щоб позбавити його досади. Йона вельми зрадів тикві."},{"part":4,"stix":7,"order":7,"stix_n":7,"name":"jona-4.7","book":"jona","text":"Але другого дня, як почала зоря зоріти, звелів Бог черв'якові, й він підточив тикву й вона всохла."},{"part":4,"stix":8,"order":8,"stix_n":8,"name":"jona-4.8","book":"jona","text":"А як зійшло сонце, послав Бог посушний східній вітер, і сонце вдарило у голову Йоні так, що він зомлів, тож і побажав сам собі смерти, кажучи: «Ліпше мені вмерти, аніж жити.»"},{"part":4,"stix":9,"order":9,"stix_n":9,"name":"jona-4.9","book":"jona","text":"Бог промовив до Йони: «Чи слушно ти розсердивсь із-за тикви?» Він відповів: «Я розсердивсь через тикву так слушно, хоч би й умерти.»"},{"part":4,"stix":10,"order":10,"stix_n":10,"name":"jona-4.10","book":"jona","text":"Тоді Господь сказав: «Тобі жаль тикви, дарма що ти не поравсь коло неї й не зростив її, — що за одну ніч виросла і за одну ніч пропала."},{"part":4,"stix":11,"order":11,"stix_n":11,"name":"jona-4.11","book":"jona","text":"А мені б то не жаль було Ніневії, великого міста, в якому живе більше ста двадцяти тисяч душ, що не вміють розрізнити правиці від лівиці, — й худоби безліч?»"}]