[{"part":1,"stix":1,"order":1,"stix_n":1,"name":"mih-1.1","book":"mih","text":"Слово Господнє, що було до Міхея з Морешету, за Йотама, Ахаза й Єзекії, юдейських царів, що він сприйняв, — про Самарію і Єрусалим."},{"part":1,"stix":2,"order":2,"stix_n":2,"name":"mih-1.2","book":"mih","text":"Слухайте, усі народи! Уважай, земле, й що її сповнює! Нехай буде Господь Владика проти вас свідком, Господь зо святого храму свого."},{"part":1,"stix":3,"order":3,"stix_n":3,"name":"mih-1.3","book":"mih","text":"Бо ось Господь виходить з місця свого, і зійде вниз, візьме під ноги землі висоти."},{"part":1,"stix":4,"order":4,"stix_n":4,"name":"mih-1.4","book":"mih","text":"Гори під ним розтануть, розсядуться долини, неначе від вогню віск, немов вода, що вилита на хвилі."},{"part":1,"stix":5,"order":5,"stix_n":5,"name":"mih-1.5","book":"mih","text":"А все воно за Якова провину і за гріхи дому Ізраїля. Яка ж та Якова провина? Хіба не Самарія? Який гріх дому Юди? Хіба не Єрусалим?"},{"part":1,"stix":6,"order":6,"stix_n":6,"name":"mih-1.6","book":"mih","text":"Тому зроблю з Самарії звалище в полі; місце, щоб там садовити виноградник. Скочу її каміння у долину, й оголю її основи."},{"part":1,"stix":7,"order":7,"stix_n":7,"name":"mih-1.7","book":"mih","text":"Всі ідоли її будуть розбиті, усі її заробітки будуть вогнем спалені, усі її кумири розіб'ю на скалки; вона бо назбирала їх заробітками блудниці, і вони стануть знов заробітками блудниці."},{"part":1,"stix":8,"order":8,"stix_n":8,"name":"mih-1.8","book":"mih","text":"Над цим буду ридати-голосити, буду ходити босий-голий; немов шакали, буду вити і склиглити, неначе струсі."},{"part":1,"stix":9,"order":9,"stix_n":9,"name":"mih-1.9","book":"mih","text":"Бо її рана невигойна, вона сягає аж до Юди, дійшла аж до воріт народу мого, до Єрусалиму."},{"part":1,"stix":10,"order":10,"stix_n":10,"name":"mih-1.10","book":"mih","text":"Не сповіщайте про це в Гаті, не голосіте гірко, у Бет-Леафрі у поросі качайся."},{"part":1,"stix":11,"order":11,"stix_n":11,"name":"mih-1.11","book":"mih","text":"Пройди в голизні й соромі, о мешканко Шафіру! Вона не вийшла, мешканка Цаанану. Плач у Бет-Ецелі візьме у вас місце його постою."},{"part":1,"stix":12,"order":12,"stix_n":12,"name":"mih-1.12","book":"mih","text":"Як їй надіятись на щастя, тій, що живе у Мароті? Лихо бо від Господа зійшло аж до воріт Єрусалиму."},{"part":1,"stix":13,"order":13,"stix_n":13,"name":"mih-1.13","book":"mih","text":"Запрягай у колісниці бистрих, о мешканко Лахішу! Вона була почином гріха для дочки Сіону, бо в тобі знайдено Ізраїля провини."},{"part":1,"stix":14,"order":14,"stix_n":14,"name":"mih-1.14","book":"mih","text":"Тому мусиш прощальні дари дати для Морешет-Гату; доми Бет-Ахзіву будуть оманою для царів ізраїльських."},{"part":1,"stix":15,"order":15,"stix_n":15,"name":"mih-1.15","book":"mih","text":"Я ще нашлю здобичника на тебе, о мешканко Мареші! Слава Ізраїля досягне аж до Адулламу."},{"part":1,"stix":16,"order":16,"stix_n":16,"name":"mih-1.16","book":"mih","text":"Обстрижись, обголися по твоїх дітях, щиро коханих. Пошир твою лисину, як яструб, бо вони пішли геть від тебе у неволю."},{"part":2,"stix":1,"order":1,"stix_n":1,"name":"mih-2.1","book":"mih","text":"Горе тим, що замишляють беззаконня і чинять зло на своїх ложах! Вони, як лиш засвітає ранок, його коять, бо мають в себе в руках силу."},{"part":2,"stix":2,"order":2,"stix_n":2,"name":"mih-2.2","book":"mih","text":"Нив забажають — і їх грабують; будинків — і їх віднімають. Загарбують людину з її домом, чоловіка разом з його спадщиною."},{"part":2,"stix":3,"order":3,"stix_n":3,"name":"mih-2.3","book":"mih","text":"Тому Господь так каже: «Ось я задумую на рід цей лихо; від нього ви не зможете відхилити ший ваших, і не здолаєте ходити просто, бо то буде лихий час.»"},{"part":2,"stix":4,"order":4,"stix_n":4,"name":"mih-2.4","book":"mih","text":"Того часу на вас укладуть приповідку, і гірким плачем будуть плакати та промовляти: «Зруйновано нас з усім! Частку мого народу він міняє; як він її від мене усуває! Замість поля наші повернути, він їх ділить."},{"part":2,"stix":5,"order":5,"stix_n":5,"name":"mih-2.5","book":"mih","text":"Тому не буде у вас нікого, хто б кидав на пай жереб у громаді Господній.»"},{"part":2,"stix":6,"order":6,"stix_n":6,"name":"mih-2.6","book":"mih","text":"«Не проповідуйте», — проповідують. «Нехай не проповідують цього! Ганьба нас не осягне!»"},{"part":2,"stix":7,"order":7,"stix_n":7,"name":"mih-2.7","book":"mih","text":"Дім Якова говорить: «Хіба у Господа терпець урвався? Хіба такі його вчинки? Хіба слова його добра не чинять тому, хто праведно діє?»"},{"part":2,"stix":8,"order":8,"stix_n":8,"name":"mih-2.8","book":"mih","text":"Та мій народ устає вже здавна, немов ворог. Ви ж із жупаном здираєте й сорочку з тих, що приходять тихо, що й гадки про війну не мають."},{"part":2,"stix":9,"order":9,"stix_n":9,"name":"mih-2.9","book":"mih","text":"Жінок мого народу ви проганяєте з їхніх домів милих; у дітей їхніх геть берете мою честь навіки."},{"part":2,"stix":10,"order":10,"stix_n":10,"name":"mih-2.10","book":"mih","text":"Уставайте і йдіть геть: бо це не край спочинку, — через нечистоту, що вас руйнує руїною тяжкою."},{"part":2,"stix":11,"order":11,"stix_n":11,"name":"mih-2.11","book":"mih","text":"Якби з'явився якийсь вітрогон і брехню придумав: «Я буду про вино вам і напої проповідувати»! — він став би проповідником цього народу."},{"part":2,"stix":12,"order":12,"stix_n":12,"name":"mih-2.12","book":"mih","text":"Зберу тебе напевно, Якове, усього. Зберу рештку Ізраїля напевно. Згуртую їх, немов отару, до кошари; неначе череду, серед їхнього пасовиська; аж загуде від безлічі народу."},{"part":2,"stix":13,"order":13,"stix_n":13,"name":"mih-2.13","book":"mih","text":"Проломщик піде перед ними; вони проломлять, пройдуть крізь ворота й вийдуть ними. І цар їхній пройде перед ними, і Господь на чолі у них."},{"part":3,"stix":1,"order":1,"stix_n":1,"name":"mih-3.1","book":"mih","text":"І я сказав: — Слухайте ж, голови Якова й князі дому Ізраїля! Чи ж не належиться вам знати справедливість, — "},{"part":3,"stix":2,"order":2,"stix_n":2,"name":"mih-3.2","book":"mih","text":"вам, що ненавидите добро й любите зло; вам, що здираєте з них шкіру й тіло з костей їхніх,"},{"part":3,"stix":3,"order":3,"stix_n":3,"name":"mih-3.3","book":"mih","text":"і що їсте народу мого тіло й лупите з них шкіру та ламаєте їхні кості й кришите їх, наче в горщику, немов у казані м'ясо?"},{"part":3,"stix":4,"order":4,"stix_n":4,"name":"mih-3.4","book":"mih","text":"Тоді до Господа будуть взивати, та він не відповість їм; обличчя своє на той час від них сховає, тим, що лихі їхні вчинки."},{"part":3,"stix":5,"order":5,"stix_n":5,"name":"mih-3.5","book":"mih","text":"Так говорить Господь проти пророків, що його народ обманюють, що, поки мають що зубами гризти, мир віщують, а тим, хто не дає їм у рот нічого, війну проголошують."},{"part":3,"stix":6,"order":6,"stix_n":6,"name":"mih-3.6","book":"mih","text":"Тому ніч буде вам замість видіння, і темрява — замість вгадування. Сонце зайде над пророками, і день над ними потемніє."},{"part":3,"stix":7,"order":7,"stix_n":7,"name":"mih-3.7","book":"mih","text":"І тоді засоромляться видющі, і застидаються ворожбити; усі вони покриють собі губи, бо не буде від Бога відповіді."},{"part":3,"stix":8,"order":8,"stix_n":8,"name":"mih-3.8","book":"mih","text":"Я ж повний сили, духу Господнього, і справедливости й потуги, щоб виповісти Яковові його переступ та Ізраїлеві гріх його."},{"part":3,"stix":9,"order":9,"stix_n":9,"name":"mih-3.9","book":"mih","text":"Слухайте ж, голови дому Якова й князі дому Ізраїля! Ви, що бридитеся справедливістю і викривляєте усе праве;"},{"part":3,"stix":10,"order":10,"stix_n":10,"name":"mih-3.10","book":"mih","text":"ви, що будуєте Сіон кров'ю, Єрусалим — злочином."},{"part":3,"stix":11,"order":11,"stix_n":11,"name":"mih-3.11","book":"mih","text":"Проводирі його судять за гостинці, його священики вчать за плату, пророки його вгадують за гроші, та ще й на Господа здаються, кажучи: «Хіба Господь посеред нас не пробуває? На нас біда не прийде!»"},{"part":3,"stix":12,"order":12,"stix_n":12,"name":"mih-3.12","book":"mih","text":"Тому то, через вас, Сіон буде розораний, як поле, а Єрусалим стане звалищем, гора ж, де храм, — горою, вкритою лісом."},{"part":4,"stix":1,"order":1,"stix_n":1,"name":"mih-4.1","book":"mih","text":"І станеться: в останні дні гора дому Господнього буде встановлена як вершина гір і буде вивищена над пагорбами. Народи попливуть до неї."},{"part":4,"stix":2,"order":2,"stix_n":2,"name":"mih-4.2","book":"mih","text":"Сила народів піде й скаже: «Ходіть, зійдемо на Господню гору, до дому Бога Якова: він своїх доріг навчить нас, і ми його стежками будемо ходити, бо то з Сіону закон вийде, Господнє слово — з Єрусалиму.»"},{"part":4,"stix":3,"order":3,"stix_n":3,"name":"mih-4.3","book":"mih","text":"Він між численними племенами буде судити, і про могутні народи буде вирішувати, ген-ген далеко. Вони перекують свої мечі на рала, на серпи — свої списи. Народ проти народу не буде меча піднімати, ані не будуть більше вчитися воювати."},{"part":4,"stix":4,"order":4,"stix_n":4,"name":"mih-4.4","book":"mih","text":"І вони — кожний з них буде сидіти під своєю виноградною лозою,— і кожний під смоковницею, і ніхто не буде їх лякати, — бо уста Господа сил сказали."},{"part":4,"stix":5,"order":5,"stix_n":5,"name":"mih-4.5","book":"mih","text":"Бо хай усі народи ходять кожний во ім'я бога свого, ми ж будемо ходити в ім'я Господа, Бога нашого, по віки вічні."},{"part":4,"stix":6,"order":6,"stix_n":6,"name":"mih-4.6","book":"mih","text":"«В той день, — слово Господнє, — я зберу кульгавих і прогнаних далеко позбираю, і тих, що я був зажурив."},{"part":4,"stix":7,"order":7,"stix_n":7,"name":"mih-4.7","book":"mih","text":"З кульгавих я зроблю останок, а з порозкиданих далеко — народ могутній. І Господь буде над ними царювати на горі Сіоні віднині і повіки.»"},{"part":4,"stix":8,"order":8,"stix_n":8,"name":"mih-4.8","book":"mih","text":"Ти ж, Мігдал-Едере, пагорбе дочки Сіону! До тебе вона прийде, знов повернеться влада перша, царство дочки Єрусалиму."},{"part":4,"stix":9,"order":9,"stix_n":9,"name":"mih-4.9","book":"mih","text":"Чого ж ти так тепер голосиш? Хіба нема царя у тебе? Або загинув твій порадник, що тебе схопили болі, неначе породіллю?"},{"part":4,"stix":10,"order":10,"stix_n":10,"name":"mih-4.10","book":"mih","text":"Звивайсь від болю, кричи, дочко Сіону, неначе породілля, бо тепер мусиш вийти з міст і мусиш перебувати в чистім полі. Підеш аж у Вавилон; там будеш вирятувана, там Господь тебе викупить з руки твоїх ворогів."},{"part":4,"stix":11,"order":11,"stix_n":11,"name":"mih-4.11","book":"mih","text":"Тепер сила народів зібралась проти тебе, які кажуть: «Нехай його осквернять, хай наші очі надивляться отак на Сіон.»"},{"part":4,"stix":12,"order":12,"stix_n":12,"name":"mih-4.12","book":"mih","text":"Але вони не відають думок Господніх, і наміру його не розуміють, що він їх зібрав, мов снопи на току."},{"part":4,"stix":13,"order":13,"stix_n":13,"name":"mih-4.13","book":"mih","text":"Вставай же, молоти, дочко Сіону, бо зроблю ріг твій, мов із заліза, твої копита зроблю, немов з бронзи, і ти розітреш силу народів. Ти здобич їхню присвятиш Господеві, і їхнє багатство Владиці усього світу."},{"part":4,"stix":14,"order":14,"stix_n":14,"name":"mih-4.14","book":"mih","text":"Тепер опережися валом, Бет-Гадере! Проти нас висипано насип; суддю Ізраїля б'ють по щоці києм."},{"part":5,"stix":1,"order":1,"stix_n":1,"name":"mih-5.1","book":"mih","text":"Ти ж, Вифлеєме-Ефрато, занадто малий єси, щоб бути між тисячами Юди. З тебе вийде мені той, хто має бути Володарем в Ізраїлі; його походження із давніх-давен, з днів споконвічних."},{"part":5,"stix":2,"order":2,"stix_n":2,"name":"mih-5.2","book":"mih","text":"Тому він лишить їх до часу, коли породить та, що має родити; і тоді останок їхніх братів повернеться до синів Ізраїля."},{"part":5,"stix":3,"order":3,"stix_n":3,"name":"mih-5.3","book":"mih","text":"І він стоятиме й пастиме у Господній силі та величі імени Господа, Бога свого. Вони сидітимуть, бо він тоді буде великим аж до кінців землі."},{"part":5,"stix":4,"order":4,"stix_n":4,"name":"mih-5.4","book":"mih","text":"Такий же буде мир: коли й Ашшур увійде в край наш і топтатиме в палацах наших, то ми сім пастухів поставимо проти нього, вісім князів між людьми."},{"part":5,"stix":5,"order":5,"stix_n":5,"name":"mih-5.5","book":"mih","text":"Вони мечем будуть пасти Ашшур-край, Німрода-край мечем прегострим. Він визволить нас від Ашшура, коли той увійде в край наш і топтатиме в границях наших."},{"part":5,"stix":6,"order":6,"stix_n":6,"name":"mih-5.6","book":"mih","text":"Тоді останок Якова буде посеред багатьох народів, немов від Господа роса, немов та злива на травицю, — він не надіється на людину й не очікує нічого від синів людських."},{"part":5,"stix":7,"order":7,"stix_n":7,"name":"mih-5.7","book":"mih","text":"Тоді останок Якова буде серед народів, посеред багатьох народів, мов лев між лісовою звіриною, немов левеня серед отари, що, як приходить, ногами топче, роздирає, і нікому від нього рятувати."},{"part":5,"stix":8,"order":8,"stix_n":8,"name":"mih-5.8","book":"mih","text":"Нехай твоя рука підійметься над противниками твоїми і всі вороги твої знищені хай будуть!"},{"part":5,"stix":9,"order":9,"stix_n":9,"name":"mih-5.9","book":"mih","text":"«Ось що того дня збудеться, — слово Господнє: я викоріню з-поміж тебе твої коні й знищу твої колісниці."},{"part":5,"stix":10,"order":10,"stix_n":10,"name":"mih-5.10","book":"mih","text":"Я розвалю міста у твоїм краю, зруйную усі твої твердині."},{"part":5,"stix":11,"order":11,"stix_n":11,"name":"mih-5.11","book":"mih","text":"Я вирву з рук у тебе чари, і віщунів не буде більш у тебе."},{"part":5,"stix":12,"order":12,"stix_n":12,"name":"mih-5.12","book":"mih","text":"Я викоріню твої тесані кумири, і твої ідоли-стовпи з-посеред тебе, і ти не будеш більше поклонятися перед виробом рук твоїх."},{"part":5,"stix":13,"order":13,"stix_n":13,"name":"mih-5.13","book":"mih","text":"Я вирву з-поміж тебе твоїх ашерів, знищу твоїх ваалів."},{"part":5,"stix":14,"order":14,"stix_n":14,"name":"mih-5.14","book":"mih","text":"У гніві та обуренні я народам відплачу, бо вони були неслухняні.»"},{"part":6,"stix":1,"order":1,"stix_n":1,"name":"mih-6.1","book":"mih","text":"Слухайте ж, що Господь говорить: «Устань, судись перед горами, нехай пагорби чують твій голос.»"},{"part":6,"stix":2,"order":2,"stix_n":2,"name":"mih-6.2","book":"mih","text":"Слухайте, гори, Господню розправу, і зважайте, ви, землі основи, бо в Господа розправа з своїм народом, і він правуватиметься з Ізраїлем."},{"part":6,"stix":3,"order":3,"stix_n":3,"name":"mih-6.3","book":"mih","text":"«О мій народе, що я тобі зробив? Чим тебе скривдив? Відповідай мені!"},{"part":6,"stix":4,"order":4,"stix_n":4,"name":"mih-6.4","book":"mih","text":"Я вивів тебе з Єгипетського краю і викупив тебе з дому неволі. Послав я був перед тобою Мойсея, Арона та Марію."},{"part":6,"stix":5,"order":5,"stix_n":5,"name":"mih-6.5","book":"mih","text":"Народе мій! Згадай но, що задумав був Балак, цар моавський, що йому відповів Валаам, син Беора; від Шіттіму до Гілгалу — знати праведні діла Господні.»"},{"part":6,"stix":6,"order":6,"stix_n":6,"name":"mih-6.6","book":"mih","text":"З чим мені перед Господом з'явитись, уклонитись перед Богом Вишнім? Чи мені стати перед ним із всепаленнями, з однолітними назимками?"},{"part":6,"stix":7,"order":7,"stix_n":7,"name":"mih-6.7","book":"mih","text":"Чи будуть Господеві довподоби тисячі баранів, десятки тисяч ручаїв олії? Чи маю йому дати мого перворідня за мої переступи, плід мого лона за гріхи душі моєї?"},{"part":6,"stix":8,"order":8,"stix_n":8,"name":"mih-6.8","book":"mih","text":"Тобі сказано, о чоловіче, що є добре й чого Господь від тебе вимагає: лише чинити справедливість, любити милосердя й покірно ходити перед твоїм Богом."},{"part":6,"stix":9,"order":9,"stix_n":9,"name":"mih-6.9","book":"mih","text":"Голос Господній кличе до міста: «Слухайте, покоління та громадо міста!"},{"part":6,"stix":10,"order":10,"stix_n":10,"name":"mih-6.10","book":"mih","text":"Хіба я можу знести бат неправильний та ефу зменшену, огидну?"},{"part":6,"stix":11,"order":11,"stix_n":11,"name":"mih-6.11","book":"mih","text":"Хіба я можу виправдати вагу лукаву та тягарці підроблені у саквах?"},{"part":6,"stix":12,"order":12,"stix_n":12,"name":"mih-6.12","book":"mih","text":"Бо багачі його, його мешканці точать брехні, і їхній язик у них в устах зрадливий."},{"part":6,"stix":13,"order":13,"stix_n":13,"name":"mih-6.13","book":"mih","text":"Тому я й почав тебе карати й пустошити за гріх твій."},{"part":6,"stix":14,"order":14,"stix_n":14,"name":"mih-6.14","book":"mih","text":"Ти будеш їсти, та насититись не зможеш, твій голод буде у твоїм нутрі. Набік відкладеш, але не сховаєш; а що сховаєш, те віддам мечеві."},{"part":6,"stix":15,"order":15,"stix_n":15,"name":"mih-6.15","book":"mih","text":"Ти будеш сіяти, але не жатимеш, будеш оливки давити, але олією маститися не будеш; і виноград, — але вина не питимеш."},{"part":6,"stix":16,"order":16,"stix_n":16,"name":"mih-6.16","book":"mih","text":"Ти бережеш звичаї Омрі й усі діла дому Ахава; ви ходите за їхніми намислами, щоб я тебе віддав на поталу, а твоїх мешканців на насміх, — і ви нестимете ганьбу народу мого.»"},{"part":7,"stix":1,"order":1,"stix_n":1,"name":"mih-7.1","book":"mih","text":"Горе мені, бо я став, мов останні літні плоди, немов той виноград по винозборі: ані однієї ягідки, щоб з'їсти, ані однієї спілої вчасно смокви, яких прагну."},{"part":7,"stix":2,"order":2,"stix_n":2,"name":"mih-7.2","book":"mih","text":"Побожні зникли з краю, нема між людьми справедливих; на кров усі роблять засідки; один на одного сіті закидає."},{"part":7,"stix":3,"order":3,"stix_n":3,"name":"mih-7.3","book":"mih","text":"До зла їхні руки спритні; князь вимагає, суддя чинить розправу за хабар, вельможа виявляє свої забаганки, правдою крутить."},{"part":7,"stix":4,"order":4,"stix_n":4,"name":"mih-7.4","book":"mih","text":"Найліпший з них, неначе тернина, найправедніший — немов пліт з колючок. День, оповіщений твоїми вартовими, — твоя кара — настає; тепер прийде на них тривога."},{"part":7,"stix":5,"order":5,"stix_n":5,"name":"mih-7.5","book":"mih","text":"Не довіряйте другові, на приятеля не звіряйтесь, ба й перед тією, що лежить на твоїм лоні, стережи двері уст твоїх."},{"part":7,"stix":6,"order":6,"stix_n":6,"name":"mih-7.6","book":"mih","text":"Бо син батька зневажає, дочка повстає на матір, невістка на свекруху, і кожному його домашні — вороги."},{"part":7,"stix":7,"order":7,"stix_n":7,"name":"mih-7.7","book":"mih","text":"Я ж на Господа буду споглядати, надіятись на Бога мого спасіння, і мій Бог мене почує."},{"part":7,"stix":8,"order":8,"stix_n":8,"name":"mih-7.8","book":"mih","text":"Не тішся надо мною, о мій вороже, бо хоч я впав, але я встану; хоч перебуваю в темряві, — Господь є моє світло."},{"part":7,"stix":9,"order":9,"stix_n":9,"name":"mih-7.9","book":"mih","text":"Я буду гнів Господній нести, бо я згрішив супроти нього, аж доки не розсудить мою справу, не вчинить суду надо мною. Він виведе мене на світло, я побачу його справедливість."},{"part":7,"stix":10,"order":10,"stix_n":10,"name":"mih-7.10","book":"mih","text":"Тоді мій ворог те побачить і сором його окриє — його, що говорив до мене: «Де Господь, Бог твій?» Очі мої дивитимуться на нього; тепер його будуть топтати, немов на вулиці грязюку."},{"part":7,"stix":11,"order":11,"stix_n":11,"name":"mih-7.11","book":"mih","text":"День будування твоїх мурів — той день буде усунений далеко."},{"part":7,"stix":12,"order":12,"stix_n":12,"name":"mih-7.12","book":"mih","text":"Того дня прийдуть до тебе від Ашшуру аж по міста Єгипту, від Тиру аж по Річку, від моря й до моря, від гори аж по гору."},{"part":7,"stix":13,"order":13,"stix_n":13,"name":"mih-7.13","book":"mih","text":"Земля стане пустинею через своїх мешканців, з-за їхніх учинків."},{"part":7,"stix":14,"order":14,"stix_n":14,"name":"mih-7.14","book":"mih","text":"Паси народ твій ґирлиґою твоєю, овець спадщини твоєї, що самі перебувають у лісі серед саду. Нехай собі пасуться у Башані та Гілеаді, як то було за днів днедавніх!"},{"part":7,"stix":15,"order":15,"stix_n":15,"name":"mih-7.15","book":"mih","text":"Як за днів виходу з Єгипту, яви нам предивні речі."},{"part":7,"stix":16,"order":16,"stix_n":16,"name":"mih-7.16","book":"mih","text":"Народи те побачать і засоромляться, дарма, що такі сильні; на уста покладуть собі руку, вуха в них оглухнуть."},{"part":7,"stix":17,"order":17,"stix_n":17,"name":"mih-7.17","book":"mih","text":"Вони будуть лизати порох, мов гадюка; немов тваринки, що по землі в'ються, вони, тремтівши, повилазять із своїх притулків; прийдуть зо страхом до Господа, Бога нашого, — тебе будуть боятись."},{"part":7,"stix":18,"order":18,"stix_n":18,"name":"mih-7.18","book":"mih","text":"Хто Бог, як ти, що провину прощаєш і даруєш переступ останкові твого спадкоємства? Він не затримає гнів свій повіки, бо любить милосердя."},{"part":7,"stix":19,"order":19,"stix_n":19,"name":"mih-7.19","book":"mih","text":"Він знову змилосердиться над нами, розтопче наші беззаконня. Ти кинеш у глибінь моря всі гріхи їхні."},{"part":7,"stix":20,"order":20,"stix_n":20,"name":"mih-7.20","book":"mih","text":"Ти явиш твою вірність Яковові, твою ласку Авраамомі, як ти поклявсь був батькам нашим ще за днів днедавніх."}]