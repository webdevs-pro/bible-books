[{"part":1,"stix":1,"order":1,"stix_n":1,"name":"ruf-1.1","book":"ruf","text":"За часів, коли правили судді, настав у краю голод, і один чоловік з Вифлеєму Юдейського пішов жити в Моав-край, сам він, жінка його й двоє його синів."},{"part":1,"stix":2,"order":2,"stix_n":2,"name":"ruf-1.2","book":"ruf","text":"На ім'я чоловікові було Елімелех, жінці ж його Ноема, а двом синам — Махлон та Кілйон; ефратії з Вифлеєму Юдейського. Прибули вони в Моав-край і там зосталися."},{"part":1,"stix":3,"order":3,"stix_n":3,"name":"ruf-1.3","book":"ruf","text":"Згодом помер Елімелех, чоловік Ноеми, і вона лишилася сама з двома синами."},{"part":1,"stix":4,"order":4,"stix_n":4,"name":"ruf-1.4","book":"ruf","text":"Одружились вони з моавитянками: одній було на ім'я Орпа, а другій — Рута. І жили вони там трохи не 10 років."},{"part":1,"stix":5,"order":5,"stix_n":5,"name":"ruf-1.5","book":"ruf","text":"Але згодом померли й вони обидва, Махлон і Кілйон, і лишилась вона сама по смерті обох синів і свого чоловіка."},{"part":1,"stix":6,"order":6,"stix_n":6,"name":"ruf-1.6","book":"ruf","text":"Тоді вибралася жінка з невістками в дорогу додому, з Моав-краю, бо почула в Моав-краї, що Господь змилосердився над своїм народом і дав йому хліб."},{"part":1,"stix":7,"order":7,"stix_n":7,"name":"ruf-1.7","book":"ruf","text":"От і пустилась вона з того місця, де жила, в дорогу, а з нею обидві її невістки; і йшли вони шляхом назад у Юдейську землю."},{"part":1,"stix":8,"order":8,"stix_n":8,"name":"ruf-1.8","book":"ruf","text":"І сказала Ноема двом своїм невісткам: “Ідіть, повертайтесь кожна до хати своєї матері, і нехай Господь учинить вам ласку, як ви вчинили з померлими й зо мною."},{"part":1,"stix":9,"order":9,"stix_n":9,"name":"ruf-1.9","book":"ruf","text":"Нехай Господь допоможе вам знайти пристановище, кожній — у господі свого чоловіка.” І поцілувала їх на прощання. Та вони стали плакати вголос"},{"part":1,"stix":10,"order":10,"stix_n":10,"name":"ruf-1.10","book":"ruf","text":"і промовили до неї: “Ні, ми підемо з тобою до твого народу!”"},{"part":1,"stix":11,"order":11,"stix_n":11,"name":"ruf-1.11","book":"ruf","text":"Ноема ж сказала: “Вертайтеся, мої доні; навіщо вам іти зо мною?” Хіба в моєму лоні ще є сини, щоб стали вам за чоловіків?"},{"part":1,"stix":12,"order":12,"stix_n":12,"name":"ruf-1.12","book":"ruf","text":"Вертайтесь, мої доні, йдіть; бо я вже стара, годі мені вже думати про чоловіка. Та навіть, якби я й подумала, що маю ще надію, і навіть тієї ночі була з чоловіком і привела на світ синів,"},{"part":1,"stix":13,"order":13,"stix_n":13,"name":"ruf-1.13","book":"ruf","text":"чи ви могли б ждати, аж поки вони підростуть, та стримуватись і не виходити заміж? Ні, донечки мої! Мені було б вельми гірко задля вас, бо рука Господня проти мене.”"},{"part":1,"stix":14,"order":14,"stix_n":14,"name":"ruf-1.14","book":"ruf","text":"Ті знову зняли лемент і ридали вголос. Орпа поцілувала на прощання свою свекруху, а Рута зосталася з нею."},{"part":1,"stix":15,"order":15,"stix_n":15,"name":"ruf-1.15","book":"ruf","text":"Ноема й сказала: “Бачиш, твоя братова повернулась до свого народу й до свого бога; вертайсь і ти слідом за братовою.”"},{"part":1,"stix":16,"order":16,"stix_n":16,"name":"ruf-1.16","book":"ruf","text":"Але Рута їй відказала: “Не силуй мене покидати тебе й не йти за тобою: куди бо підеш, туди й я, і де житимеш ти, там і я; твій народ буде моїм народом, і твій Бог моїм Богом."},{"part":1,"stix":17,"order":17,"stix_n":17,"name":"ruf-1.17","book":"ruf","text":"Де ти помреш, там і я помру, і там буду похована, і, що б Господь не вчинив зо мною, одна смерть розлучить мене з тобою.”"},{"part":1,"stix":18,"order":18,"stix_n":18,"name":"ruf-1.18","book":"ruf","text":"Як же вона побачила, що та вперлася твердо йти за нею, перестала її вмовляти."},{"part":1,"stix":19,"order":19,"stix_n":19,"name":"ruf-1.19","book":"ruf","text":"І пішли вони обидві разом, поки не прийшли до Вифлеєму. І як увійшли у Вифлеєм, то все місто з-за них загомоніло, і жінки питали: “Чи не Ноема то?”"},{"part":1,"stix":20,"order":20,"stix_n":20,"name":"ruf-1.20","book":"ruf","text":"Вона ж до них: “Не звіть мене Ноема, звіть мене Мара, бо Всемогутній послав на мене велике горе."},{"part":1,"stix":21,"order":21,"stix_n":21,"name":"ruf-1.21","book":"ruf","text":"Я вийшла звідсіль повна, а Господь повернув мене з порожніми руками. Навіщо ви звете мене Ноема, коли Господь виступив проти мене, і Всемогутній зробив мене безталанною?”"},{"part":1,"stix":22,"order":22,"stix_n":22,"name":"ruf-1.22","book":"ruf","text":"І повернулись Ноема, а з нею Рута, її невістка, моавитянка, що прийшла з моавських піль, і прибули вони у Вифлеєм, саме на початку ячмінних жнив."},{"part":2,"stix":1,"order":1,"stix_n":1,"name":"ruf-2.1","book":"ruf","text":"А був у Ноеми родич, з чоловічого боку, на ім'я Вооз, із роду Елімелеха, чоловік значний та заможний."},{"part":2,"stix":2,"order":2,"stix_n":2,"name":"ruf-2.2","book":"ruf","text":"Раз якось Рута, моавитянка, сказала до Ноеми: “Пусти мене на поле збирати колоски слідом за тим, у кого запобіжу ласки.” А та до неї: “Іди, моя доню!”"},{"part":2,"stix":3,"order":3,"stix_n":3,"name":"ruf-2.3","book":"ruf","text":"От і пішла вона й, прийшовши на поле, запопалася збирати колоски позад женців. І трапилось так, що їй пощастило на ту частку поля, яка належала до Вооза, з роду Елімелеха."},{"part":2,"stix":4,"order":4,"stix_n":4,"name":"ruf-2.4","book":"ruf","text":"Якраз тоді сам Вооз вийшов із Вифлеєму й привітав женців: “Господь з вами!” Ті йому відказали: “Нехай Господь благословить тебе!”"},{"part":2,"stix":5,"order":5,"stix_n":5,"name":"ruf-2.5","book":"ruf","text":"І спитав Вооз наймита, що доглядав за женцями: “Чия це молодиця?”"},{"part":2,"stix":6,"order":6,"stix_n":6,"name":"ruf-2.6","book":"ruf","text":"А наймит, що доглядав женців: “Це молодиця моавитянка, що прийшла з Ноемою, з Моав-краю."},{"part":2,"stix":7,"order":7,"stix_n":7,"name":"ruf-2.7","book":"ruf","text":"Вона попросила: Дозвольте мені, з ласки вашої, збирати колоски поміж снопами позад женців! Прийшла вона та й усе на ногах тут від самого ранку й досі.”"},{"part":2,"stix":8,"order":8,"stix_n":8,"name":"ruf-2.8","book":"ruf","text":"Сказав Вооз до Рути: “Слухай, лишень, небого! Не ходи збирати на інше поле й не переходь звідси; зостанься тутечки з моїми дівчатами."},{"part":2,"stix":9,"order":9,"stix_n":9,"name":"ruf-2.9","book":"ruf","text":"Дивись, де вони жнуть, та й ходи за ними. Я звелів моїм наймитам, щоб тебе не чіпали. А як захочеш пити, то підеш до глеків та й нап'єшся, що зачерпнуть наймити.”"},{"part":2,"stix":10,"order":10,"stix_n":10,"name":"ruf-2.10","book":"ruf","text":"Упала вона ниць, поклонилась до землі й промовила до нього: “Чим я запобігла ласки в тебе, що зглянувся єси надо мною, хоч я й чужоземка?”"},{"part":2,"stix":11,"order":11,"stix_n":11,"name":"ruf-2.11","book":"ruf","text":"А Вооз: “Мені повідано про все, що ти зробила для твоєї свекрухи після смерти твого чоловіка: як ти покинула твого батька й твою матір і твою батьківщину, і прийшла до народу, якого раніш не знала."},{"part":2,"stix":12,"order":12,"stix_n":12,"name":"ruf-2.12","book":"ruf","text":"Нехай Господь тобі відплатить за твій учинок! І нехай буде тобі нагорода повна від Господа, Бога Ізраїля, під захист крил якого ти прибула.”"},{"part":2,"stix":13,"order":13,"stix_n":13,"name":"ruf-2.13","book":"ruf","text":"Вона ж сказала: “Коли б я могла знайти ласку в тебе, мій пане! Бо ти мене потішив і промовив до серця твоєї рабині, хоч я й не варта ні однієї з твоїх слугинь.”"},{"part":2,"stix":14,"order":14,"stix_n":14,"name":"ruf-2.14","book":"ruf","text":"А як був час обідати, Вооз сказав їй: “Іди лишень сюди й їж хліб і вмочай шматок в оцет.” І сіла вона коло женців, і він подав їй праженого зерна; і вона їла й наїлась досита, ще й зосталось."},{"part":2,"stix":15,"order":15,"stix_n":15,"name":"ruf-2.15","book":"ruf","text":"А як устала, щоб далі збирати, Вооз дав своїм наймитам наказ: “Нехай збирає колосся й поміж снопами; не зобиджайте її;"},{"part":2,"stix":16,"order":16,"stix_n":16,"name":"ruf-2.16","book":"ruf","text":"ба навіть і самі висмикуйте їй колосся із снопів та зоставляйте їй, нехай збирає, і не лайте її.”"},{"part":2,"stix":17,"order":17,"stix_n":17,"name":"ruf-2.17","book":"ruf","text":"Так збирала вона на полі до вечора, а коли змолотила зібране, то вийшла трохи не ціла ефа ячменю."},{"part":2,"stix":18,"order":18,"stix_n":18,"name":"ruf-2.18","book":"ruf","text":"Забравши те з собою, пішла вона до міста й показала свекрусі призбиране. Потім вийняла й дала їй те, що в неї зосталось, як сама наїлась була досита."},{"part":2,"stix":19,"order":19,"stix_n":19,"name":"ruf-2.19","book":"ruf","text":"Свекруха спитала її: “Де ти збирала сьогодні, де працювала? Нехай буде благословенний той, що зглянувсь над тобою!” Вона сказала своїй свекрусі, в кого працювала, і додала: “Той чоловік, у якого я сьогодні працювала, на ім'я Вооз.”"},{"part":2,"stix":20,"order":20,"stix_n":20,"name":"ruf-2.20","book":"ruf","text":"Сказала Ноема своїй невістці: “Благословен він Господом, що не відказує своєї милости ні живим, ні мертвим!” Далі додала: “Цей чоловік нам близький родич, він один з наших однорідних.”"},{"part":2,"stix":21,"order":21,"stix_n":21,"name":"ruf-2.21","book":"ruf","text":"Рута ж, моавитянка, мовила: “Він навіть сказав мені: Тримайся моїх слуг аж до самого кінця жнив у мене.”"},{"part":2,"stix":22,"order":22,"stix_n":22,"name":"ruf-2.22","book":"ruf","text":"Тож Ноема сказала своїй невістці Руті: “Добре, моя доню, коли справді ходитимеш з його наймичками, а на інших полях нехай тебе ніхто не стрічає.”"},{"part":2,"stix":23,"order":23,"stix_n":23,"name":"ruf-2.23","book":"ruf","text":"Тим то вона, збираючи колосся, завжди трималась наймичок Вооза, аж поки не минули ячмінні та пшеничні жнива. А тоді повернулась до своєї свекрухи."},{"part":3,"stix":1,"order":1,"stix_n":1,"name":"ruf-3.1","book":"ruf","text":"Сказала їй Ноема, її свекруха: “Доню моя! Чи не пошукати б тобі пристановища, щоб жилось тобі добре?"},{"part":3,"stix":2,"order":2,"stix_n":2,"name":"ruf-3.2","book":"ruf","text":"Таже ж Вооз, із наймичками якого ти була, наш родич. Он він тієї ночі має віяти на току ячмінь."},{"part":3,"stix":3,"order":3,"stix_n":3,"name":"ruf-3.3","book":"ruf","text":"Вимийсь, отже, намастись та зберись у своє убрання й зійди на тік, але так, щоб він тебе не впізнав, поки не скінчить їсти й пити."},{"part":3,"stix":4,"order":4,"stix_n":4,"name":"ruf-3.4","book":"ruf","text":"Якже він ляже спати, запам'ятай собі місце, де він ляже; потім підеш, відкриєш його ноги та й ляжеш там; а він уже тобі скаже, що маєш робити.”"},{"part":3,"stix":5,"order":5,"stix_n":5,"name":"ruf-3.5","book":"ruf","text":"Рута їй відказала: “Усе, що мені сказала, вчиню.”"},{"part":3,"stix":6,"order":6,"stix_n":6,"name":"ruf-3.6","book":"ruf","text":"Зайшла вона на тік і зробила все так, як звеліла їй свекруха."},{"part":3,"stix":7,"order":7,"stix_n":7,"name":"ruf-3.7","book":"ruf","text":"А попоївши та випивши, розвеселився серцем Вооз, і пішов він та й ліг собі спати край копиці. Вона ж піді йшла тихенько, відкрила його ноги та й лягла там."},{"part":3,"stix":8,"order":8,"stix_n":8,"name":"ruf-3.8","book":"ruf","text":"Опівночі прокинувся чоловік, озирнувсь навколо та й побачив, що біля стіп його лежить молодиця."},{"part":3,"stix":9,"order":9,"stix_n":9,"name":"ruf-3.9","book":"ruf","text":"І спитав її: “Ти хто?” Вона ж відповіла: “Я Рута, твоя слугиня; простягни полу твоєї одежі над твоєю слугинею, бо ти — родич.”"},{"part":3,"stix":10,"order":10,"stix_n":10,"name":"ruf-3.10","book":"ruf","text":"Вооз сказав: “Благословенна будь, моя доню, Господом! Оцей останній твій вияв відданости ще кращий, ніж перший, бо не пішла ти слідом за хлопцями, чи то бідними чи багатими."},{"part":3,"stix":11,"order":11,"stix_n":11,"name":"ruf-3.11","book":"ruf","text":"Тож, моя доню, не бійся: я вчиню для тебе все, що мені скажеш, бо всі люди в місті знають, що ти чесна жінка."},{"part":3,"stix":12,"order":12,"stix_n":12,"name":"ruf-3.12","book":"ruf","text":"Воно й правда, що я — родич; але є ще ближчий за мене родич."},{"part":3,"stix":13,"order":13,"stix_n":13,"name":"ruf-3.13","book":"ruf","text":"Переночуй цю ніч тут; а вранці, коли він тебе прийме як родич, то добре, нехай приймає; а коли не схоче прийняти, то я прийму тебе, як жив Господь! А тепер спочивай до ранку.”"},{"part":3,"stix":14,"order":14,"stix_n":14,"name":"ruf-3.14","book":"ruf","text":"І спала вона біля узніжжя його ложа до ранку, та встала вона раніш, ніж одне одного могли бачити, бо сказав Вооз: “Нехай ніхто не знає, що молодиця була на току.”"},{"part":3,"stix":15,"order":15,"stix_n":15,"name":"ruf-3.15","book":"ruf","text":"І мовив до неї: “Подай лишень твоє покривало, що на тобі, та подерж його добре.” Вона тримала, а він відміряв шість мірок ячменю, завдав їй на плечі, і вона пішла до міста."},{"part":3,"stix":16,"order":16,"stix_n":16,"name":"ruf-3.16","book":"ruf","text":"А як прийшла до свекрухи, та спитала: “А що, моя доню?” Вона й оповіла їй усе, що зробив для неї той чоловік."},{"part":3,"stix":17,"order":17,"stix_n":17,"name":"ruf-3.17","book":"ruf","text":"І додала: “Оці шість мірок ячменю він мені дав і сказав: Ти не повинна вертатись до твоєї свекрухи з порожніми руками.”"},{"part":3,"stix":18,"order":18,"stix_n":18,"name":"ruf-3.18","book":"ruf","text":"Ноема ж їй: “Не турбуйсь, моя доню, аж поки не довідаєшся, що з того вийде; бо чоловік той не заспокоїться поки ще сьогодні не допровадить того діла до кінця.”"},{"part":4,"stix":1,"order":1,"stix_n":1,"name":"ruf-4.1","book":"ruf","text":"Вооз вийшов до міської брами та й сів там. Коли ж проходив тудою той родич, про якого він говорив був, сказав він йому: “Ходи но сюди, як там, тобі на ім'я, та сядь тут.” Той підійшов і сів."},{"part":4,"stix":2,"order":2,"stix_n":2,"name":"ruf-4.2","book":"ruf","text":"Тоді зібрав Вооз десять старших чоловік у місті й сказав: “Сядьте отут.” Сіли вони,"},{"part":4,"stix":3,"order":3,"stix_n":3,"name":"ruf-4.3","book":"ruf","text":"і мовив Вооз до родича: “Ноема, повернувшися з Моав-краю, продає ту частку поля, що належала нашому братові Елімелехові."},{"part":4,"stix":4,"order":4,"stix_n":4,"name":"ruf-4.4","book":"ruf","text":"От я й ухвалив повідомити тебе й сказати, щоб ти викупив її при отих, що тут сидять, і при старших народу мого. Коли хочеш викупити, то викупи; а як ні, то скажи мені, щоб я знав; бо окрім тебе нема викупителя, я ж допіру після тебе на черзі.” Той одрік: “Я викуплю.”"},{"part":4,"stix":5,"order":5,"stix_n":5,"name":"ruf-4.5","book":"ruf","text":"Вооз сказав: “Гляди ж, коли викупиш у Ноеми поле, маєш узяти за себе й Руту, моавитянку, жінку померлого, щоб зберегти ім'я покійного за його спадкоємством.”"},{"part":4,"stix":6,"order":6,"stix_n":6,"name":"ruf-4.6","book":"ruf","text":"Зобов'язаний до викупу родич мовив: “Як так, то я не можу взяти її за себе, щоб не ушкодити мою власну спадщину. Бери ти моє право на викуп, бо я не можу викупити.”"},{"part":4,"stix":7,"order":7,"stix_n":7,"name":"ruf-4.7","book":"ruf","text":"А був за давніх часів такий звичай в Ізраїлі, що при викупах і обміні та щоб потвердити всяке діло, один скидав свій капець та й давав другому; бо так робилося засвідчення в Ізраїлі."},{"part":4,"stix":8,"order":8,"stix_n":8,"name":"ruf-4.8","book":"ruf","text":"Сказав правоповинний викупитель Воозові: “Бери для себе!” Та й скинув свій капець."},{"part":4,"stix":9,"order":9,"stix_n":9,"name":"ruf-4.9","book":"ruf","text":"Тоді Вооз промовив до старших і до всього народу: “Нині ви свідки, що я викуповую в Ноеми все, що було в Елімелеха, й усе, що належало Кілйонові й Махлонові."},{"part":4,"stix":10,"order":10,"stix_n":10,"name":"ruf-4.10","book":"ruf","text":"Та й Руту, моавитянку, Махлонову жінку, беру собі за жінку, щоб зберегти ім'я померлого за його спадкоємством і щоб не зникло ім'я померлого з-поміж його братів та з-поміж громади рідного міста. Ви нині свідки тому!”"},{"part":4,"stix":11,"order":11,"stix_n":11,"name":"ruf-4.11","book":"ruf","text":"І ввесь народ, що був у брамі разом зо старшими сказали: “Ми тому свідки! Нехай Господь учинить з жінкою, що вступає в твою хату, як з Рахиллю і як з Ліею, які обидві побудували дім Ізраїля. Володій потужно в Ефраті, ім'я ж твоє нехай славиться в Вифлеємі!"},{"part":4,"stix":12,"order":12,"stix_n":12,"name":"ruf-4.12","book":"ruf","text":"А з потомства, що дасть тобі Господь від тієї молодиці, нехай стане твій дім, як дім Переца, що його породила Юді Тамара.”"},{"part":4,"stix":13,"order":13,"stix_n":13,"name":"ruf-4.13","book":"ruf","text":"І взяв Вооз Руту й вона стала йому за жінку. І ввійшов до неї, і Господь дав їй зачаття, й вона породила сина."},{"part":4,"stix":14,"order":14,"stix_n":14,"name":"ruf-4.14","book":"ruf","text":"Жінки ж Ноемі казали: “Благословен Господь, що дав тобі сьогодні викупителя, який збереже твоє ім'я в Ізраїлі!"},{"part":4,"stix":15,"order":15,"stix_n":15,"name":"ruf-4.15","book":"ruf","text":"Він буде втіхою й підтримкою твоєю на старості літ, бож породила його твоя невістка, що тебе любить і лучча для тебе від сімох синів.”"},{"part":4,"stix":16,"order":16,"stix_n":16,"name":"ruf-4.16","book":"ruf","text":"Взяла Ноема дитятко й пригорнула його до грудей своїх та була йому за няньку."},{"part":4,"stix":17,"order":17,"stix_n":17,"name":"ruf-4.17","book":"ruf","text":"Сусідки ж дали йому ім'я, говоривши: “Ноемі родився син!” І назвали йому ім'я Овид. Він став батьком Єссея, що був батьком Давида."},{"part":4,"stix":18,"order":18,"stix_n":18,"name":"ruf-4.18","book":"ruf","text":"А ось потомки Переца: Перец породив Хецрона."},{"part":4,"stix":19,"order":19,"stix_n":19,"name":"ruf-4.19","book":"ruf","text":"Хецрон породив Рама. Рам породив Амінадава."},{"part":4,"stix":20,"order":20,"stix_n":20,"name":"ruf-4.20","book":"ruf","text":"Амінадав породив Нахшона. Нахшон породив Салмона."},{"part":4,"stix":21,"order":21,"stix_n":21,"name":"ruf-4.21","book":"ruf","text":"Салмон породив Вооза. Вооз породив Овида."},{"part":4,"stix":22,"order":22,"stix_n":22,"name":"ruf-4.22","book":"ruf","text":"Овид породив Єссея, а Єссей породив Давида."}]