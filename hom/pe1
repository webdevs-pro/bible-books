[{"part":1,"stix":1,"order":1,"stix_n":1,"name":"pe1-1.1","book":"pe1","text":"Петро, апостол Ісуса Христа, вибраним переселенцям, розсіяним Понту, Галатії, Кападокії, Азії та Вітинії,"},{"part":1,"stix":2,"order":2,"stix_n":2,"name":"pe1-1.2","book":"pe1","text":"згідно з передбаченням Бога Отця, освяченням Духа, на послух і на скроплення кров'ю Ісуса Христа: благодать і мир вам хай помножиться!"},{"part":1,"stix":3,"order":3,"stix_n":3,"name":"pe1-1.3","book":"pe1","text":"Благословен Бог і Отець Господа нашого Ісуса Христа, що у своїм великім милосерді відродив нас до живої надії через воскресіння Ісуса Христа з мертвих,"},{"part":1,"stix":4,"order":4,"stix_n":4,"name":"pe1-1.4","book":"pe1","text":"до спадщини, яка не може ні зотліти, ні заплямитися, ані зів'янути, — збереженої для нас на небі,"},{"part":1,"stix":5,"order":5,"stix_n":5,"name":"pe1-1.5","book":"pe1","text":"для нас, яких Божа потуга вірою зберігає на спасіння, що готове з'явитись останнього часу."},{"part":1,"stix":6,"order":6,"stix_n":6,"name":"pe1-1.6","book":"pe1","text":"Ви тим радійте, навіть якщо тепер треба трохи посумувати в різних досвідах,"},{"part":1,"stix":7,"order":7,"stix_n":7,"name":"pe1-1.7","book":"pe1","text":"щоб ваша випробувана віра, куди цінніша від тлінного золота, яке вогнем очищають, була на похвалу, на славу й на честь — під час об'явлення Ісуса Христа,"},{"part":1,"stix":8,"order":8,"stix_n":8,"name":"pe1-1.8","book":"pe1","text":"якого ви, не бачивши, любите, в якого, не оглядаючи, віруєте, радіючи радістю невимовною і повною величі,"},{"part":1,"stix":9,"order":9,"stix_n":9,"name":"pe1-1.9","book":"pe1","text":"осягаючи ціль вашої віри — спасіння душ ваших."},{"part":1,"stix":10,"order":10,"stix_n":10,"name":"pe1-1.10","book":"pe1","text":"Про це спасіння розвідували й досліджували пророки, що про вашу благодать пророкували."},{"part":1,"stix":11,"order":11,"stix_n":11,"name":"pe1-1.11","book":"pe1","text":"Вони досліджували, на котрий і який час вказував Дух Христа, що був у них, який свідчив наперед про Христові страсті та ту велику славу, яка по них мала настати."},{"part":1,"stix":12,"order":12,"stix_n":12,"name":"pe1-1.12","book":"pe1","text":"І їм було об'явлено, що не самим собі, а вам вони приготували те, що тепер вам оповіщено тими, які через Святого Духа, посланого з неба, вам проповідували; на що навіть і ангели гаряче прагнуть споглядати."},{"part":1,"stix":13,"order":13,"stix_n":13,"name":"pe1-1.13","book":"pe1","text":"Тому, підперезавши стан вашого ума, тверезі, надійтеся повнотою на благодать, що вам буде принесена в об'явленні Ісуса Христа."},{"part":1,"stix":14,"order":14,"stix_n":14,"name":"pe1-1.14","book":"pe1","text":"Як слухняні діти, не потураючи колишнім вашим похотям, як то було за вашого незнання,"},{"part":1,"stix":15,"order":15,"stix_n":15,"name":"pe1-1.15","book":"pe1","text":"але як той, хто вас покликав — святий, так само й ви самі усім вашим життям станьте святі,"},{"part":1,"stix":16,"order":16,"stix_n":16,"name":"pe1-1.16","book":"pe1","text":"написано бо: «Ви будете святі, бо я святий.»"},{"part":1,"stix":17,"order":17,"stix_n":17,"name":"pe1-1.17","book":"pe1","text":"І коли Отцем звете того, хто без уваги на особу буде судити кожного за його вчинками, то поводьтеся з острахом за час вашого вигнання"},{"part":1,"stix":18,"order":18,"stix_n":18,"name":"pe1-1.18","book":"pe1","text":"і знайте, що не тлінним золотом чи сріблом ви були вибавлені від вашого життя суєтного, яке ви прийняли від батьків ваших,"},{"part":1,"stix":19,"order":19,"stix_n":19,"name":"pe1-1.19","book":"pe1","text":"а дорогоцінною кров'ю Христа, непорочного й чистого ягняти,"},{"part":1,"stix":20,"order":20,"stix_n":20,"name":"pe1-1.20","book":"pe1","text":"передбаченого перед заснуванням світу і об'явленого, ради вас, останніми часами."},{"part":1,"stix":21,"order":21,"stix_n":21,"name":"pe1-1.21","book":"pe1","text":"Ви через нього віруєте в Бога, який воскресив його з мертвих і прославив, щоб ваша віра і надія була на Бога."},{"part":1,"stix":22,"order":22,"stix_n":22,"name":"pe1-1.22","book":"pe1","text":"Очистивши послухом правди душі ваші для братньої нелицемірної любови, любіть гаряче один одного щирим серцем,"},{"part":1,"stix":23,"order":23,"stix_n":23,"name":"pe1-1.23","book":"pe1","text":"відроджені наново не з тлінного насіння, а з нетлінного: словом Божим живим і вічним."},{"part":1,"stix":24,"order":24,"stix_n":24,"name":"pe1-1.24","book":"pe1","text":"Бо кожне тіло, як трава, і вся його слава, немов цвіт трави: трава всохла, і цвіт опав,"},{"part":1,"stix":25,"order":25,"stix_n":25,"name":"pe1-1.25","book":"pe1","text":"— а слово Господнє повік перебуває. Оце ж воно і є, оте слово, що було вам благовістоване."},{"part":2,"stix":1,"order":1,"stix_n":1,"name":"pe1-2.1","book":"pe1","text":"Залишивши, отже, всяку злобу й усякий підступ, лицемірство, заздрість і всілякі обмови,"},{"part":2,"stix":2,"order":2,"stix_n":2,"name":"pe1-2.2","book":"pe1","text":"жадайте, неначе новонароджені дитятка, молока чистого, духовного, щоб ним рости вам на спасіння,"},{"part":2,"stix":3,"order":3,"stix_n":3,"name":"pe1-2.3","book":"pe1","text":"якщо ви скуштували, який Господь добрий."},{"part":2,"stix":4,"order":4,"stix_n":4,"name":"pe1-2.4","book":"pe1","text":"Приступіть до нього, каменя живого, людьми відкинутого, а Богом вибраного, дорогого."},{"part":2,"stix":5,"order":5,"stix_n":5,"name":"pe1-2.5","book":"pe1","text":"А й самі віддайтеся, мов живе каміння, щоб з нього збудувати духовний дім, на святе священство, щоб приносити духовні жертви, приємні Богові, через Ісуса Христа."},{"part":2,"stix":6,"order":6,"stix_n":6,"name":"pe1-2.6","book":"pe1","text":"Бо в Письмі стоїть: «Ось я кладу в Сіоні камінь наріжний, вибраний, дорогоцінний. Хто вірує в нього, не осоромиться.»"},{"part":2,"stix":7,"order":7,"stix_n":7,"name":"pe1-2.7","book":"pe1","text":"Вам, отже, що віруєте, — честь! Для тих же, що не вірять, камінь, що відкинули будівничі, — він став головним на углі,"},{"part":2,"stix":8,"order":8,"stix_n":8,"name":"pe1-2.8","book":"pe1","text":"каменем спотикання і скелею падіння. Вони об нього спотикаються, бо не вірять у слово, на що вони й були призначені."},{"part":2,"stix":9,"order":9,"stix_n":9,"name":"pe1-2.9","book":"pe1","text":"Ви ж — рід вибраний, царське священство, народ святий, люд, придбаний на те, щоб звістувати похвали того, хто вас покликав з темряви у дивне своє світло;"},{"part":2,"stix":10,"order":10,"stix_n":10,"name":"pe1-2.10","book":"pe1","text":"ви, колись — не народ, а тепер народ Божий, непомилувані, а тепер помилувані."},{"part":2,"stix":11,"order":11,"stix_n":11,"name":"pe1-2.11","book":"pe1","text":"Молю вас, любі, як чужоземців і перехожих, щоб ви стримувалися від пожадливостей тіла, які проти душі воюють."},{"part":2,"stix":12,"order":12,"stix_n":12,"name":"pe1-2.12","book":"pe1","text":"Тримайтеся між поганами доброї поведінки, щоб у тому, в чому вони вас обмовляють, як злочинців, приглянувшись пильніше до ваших добрих вчинків, вихваляли Господа в день відвідин."},{"part":2,"stix":13,"order":13,"stix_n":13,"name":"pe1-2.13","book":"pe1","text":"Коріться ради Господа кожній людській установі: чи то цареві верховному володареві,"},{"part":2,"stix":14,"order":14,"stix_n":14,"name":"pe1-2.14","book":"pe1","text":"чи то правителям, ним посланим на кару лиходіям і похвалу доброчинцям."},{"part":2,"stix":15,"order":15,"stix_n":15,"name":"pe1-2.15","book":"pe1","text":"Така бо воля Божа, щоб ви, добро творивши, змусили мовчати неуцтво безглуздих."},{"part":2,"stix":16,"order":16,"stix_n":16,"name":"pe1-2.16","book":"pe1","text":"Поводьтесь як вільні, та не як ті, що з волі роблять покривало злоби, але як слуги Божі."},{"part":2,"stix":17,"order":17,"stix_n":17,"name":"pe1-2.17","book":"pe1","text":"Усіх поважайте, любіть усіх братів, Бога страхайтеся, царя шануйте."},{"part":2,"stix":18,"order":18,"stix_n":18,"name":"pe1-2.18","book":"pe1","text":"Слуги, з глибокою пошаною коріться панам вашим, і то не тільки добрим та лагідним, але й прикрим."},{"part":2,"stix":19,"order":19,"stix_n":19,"name":"pe1-2.19","book":"pe1","text":"Бо то благодать, коли хтось свідомо, заради Бога, терпить злидні, страждаючи несправедливо."},{"part":2,"stix":20,"order":20,"stix_n":20,"name":"pe1-2.20","book":"pe1","text":"Яка бо похвала страждати, коли вас б'ють за те, що ви завинили? Але коли ви, робивши добро, за те страждаєте і переносите страждання терпеливо — це благодать у Бога."},{"part":2,"stix":21,"order":21,"stix_n":21,"name":"pe1-2.21","book":"pe1","text":"Власне, на це ви покликані, бо й Христос страждав за вас також, лишивши вам приклад, щоб ви йшли його слідами;"},{"part":2,"stix":22,"order":22,"stix_n":22,"name":"pe1-2.22","book":"pe1","text":"той, хто не вчинив гріха, і підступу в його устах не знайшлося,"},{"part":2,"stix":23,"order":23,"stix_n":23,"name":"pe1-2.23","book":"pe1","text":"хто був злословлений, але сам, навпаки, не злословив, хто страждав, та не погрожував, а здався на того, який судить справедливо;"},{"part":2,"stix":24,"order":24,"stix_n":24,"name":"pe1-2.24","book":"pe1","text":"він сам у своїм тілі виніс наші гріхи на дерево, щоб ми, вмерши для гріхів, жили для справедливости, — ми, що його синяками зцілились."},{"part":2,"stix":25,"order":25,"stix_n":25,"name":"pe1-2.25","book":"pe1","text":"Бо ви блукали, немов вівці, але тепер повернулися до пастиря і наставника душ ваших."},{"part":3,"stix":1,"order":1,"stix_n":1,"name":"pe1-3.1","book":"pe1","text":"Так само ви, жінки, коріться своїм чоловікам, щоб, навіть якщо деякі й не вірять слову, були поводженням жінок позискані без слова,"},{"part":3,"stix":2,"order":2,"stix_n":2,"name":"pe1-3.2","book":"pe1","text":"коли побачать ваше життя у чистоті й повазі."},{"part":3,"stix":3,"order":3,"stix_n":3,"name":"pe1-3.3","book":"pe1","text":"Нехай ваша окраса буде не зовнішня — заплітання волосся, накладання золотих обручок чи прибирання в шати,"},{"part":3,"stix":4,"order":4,"stix_n":4,"name":"pe1-3.4","book":"pe1","text":"але в середині людського серця, в нетлінності душі, лагідної та мовчазної: це многоцінне перед Богом."},{"part":3,"stix":5,"order":5,"stix_n":5,"name":"pe1-3.5","book":"pe1","text":"Бо колись і святі жінки, які надіялися на Бога, себе приоздоблювали, корившися своїм чоловікам,"},{"part":3,"stix":6,"order":6,"stix_n":6,"name":"pe1-3.6","book":"pe1","text":"як от Сара слухала Авраама, «паном» його звала; ви ж її діти, коли добре чините і не лякаєтеся жадних застрашувань."},{"part":3,"stix":7,"order":7,"stix_n":7,"name":"pe1-3.7","book":"pe1","text":"Ви, чоловіки, живіть розумно разом з вашими жінками, як з істотами, що від вас слабші, віддаючи їм належну шану як співспадкоємцям благодаті життя, — тим ваші молитви не втрачатимуть на силі."},{"part":3,"stix":8,"order":8,"stix_n":8,"name":"pe1-3.8","book":"pe1","text":"Нарешті, всі ви будьте однієї думки, співчутливі, братолюбні, милосердні, смиренні."},{"part":3,"stix":9,"order":9,"stix_n":9,"name":"pe1-3.9","book":"pe1","text":"Не платіть злом за зло чи лайкою за лайку, а, навпаки, благословляйте, бо ви на те покликані, щоб успадкувати благословення."},{"part":3,"stix":10,"order":10,"stix_n":10,"name":"pe1-3.10","book":"pe1","text":"Бо хто хоче життя любити й бачити дні добрі, хай береже язик від лихого, уста від слів лукавих."},{"part":3,"stix":11,"order":11,"stix_n":11,"name":"pe1-3.11","book":"pe1","text":"Хай ухиляється від зла і добро чинить, шукає миру, змагається за нього."},{"part":3,"stix":12,"order":12,"stix_n":12,"name":"pe1-3.12","book":"pe1","text":"Бо очі Господні на праведних, і його вуха звернені до їхньої молитви, обличчя ж Господнє проти тих, які лихо діють."},{"part":3,"stix":13,"order":13,"stix_n":13,"name":"pe1-3.13","book":"pe1","text":"Та й хто вам заподіє лихо, коли ви стали ревнителями добра?"},{"part":3,"stix":14,"order":14,"stix_n":14,"name":"pe1-3.14","book":"pe1","text":"Бо коли і страждаєте за справедливість — ви щасливі! Їхньої погрози не бійтесь і не тривожтесь,"},{"part":3,"stix":15,"order":15,"stix_n":15,"name":"pe1-3.15","book":"pe1","text":"а Господа Христа святіть у ваших серцях, завжди готові дати відповідь кожному, хто у вас вимагає справоздання про вашу надію, —"},{"part":3,"stix":16,"order":16,"stix_n":16,"name":"pe1-3.16","book":"pe1","text":"однак, із скромністю та острахом, маючи добру совість, щоб, власне, тоді, коли вас обмовляють, були осоромлені ті, які вчиняють наклепи на вашу добру в Христі поведінку."},{"part":3,"stix":17,"order":17,"stix_n":17,"name":"pe1-3.17","book":"pe1","text":"Ліпше бо, — коли така вже воля Божа, — страждати, робивши добро, ніж зло творивши."},{"part":3,"stix":18,"order":18,"stix_n":18,"name":"pe1-3.18","book":"pe1","text":"Бо й Христос, щоб привести нас до Бога, один раз постраждав за гріхи наші: праведник — за неправедних, умертвлений тілом, але оживлений у дусі,"},{"part":3,"stix":19,"order":19,"stix_n":19,"name":"pe1-3.19","book":"pe1","text":"в якому він пішов проповідувати навіть тим духам, що в темниці;"},{"part":3,"stix":20,"order":20,"stix_n":20,"name":"pe1-3.20","book":"pe1","text":"тим, що колись були неслухняні, яких очікувало довготерпіння Боже за часів Ноя, коли будувався ковчег, в якому мало, тобто вісім душ, урятувалися водою."},{"part":3,"stix":21,"order":21,"stix_n":21,"name":"pe1-3.21","book":"pe1","text":"Вас же тепер спасає прообраз цього, тобто хрищення, позбуття не тілесної нечистоти, а прохання доброго сумління в Бога через воскресіння Ісуса Христа,"},{"part":3,"stix":22,"order":22,"stix_n":22,"name":"pe1-3.22","book":"pe1","text":"який, зійшовши знову на небо, є по правиці Божій, і йому підкорені ангели, власті й сили."},{"part":4,"stix":1,"order":1,"stix_n":1,"name":"pe1-4.1","book":"pe1","text":"Тому, отже, що Христос страждав тілом, ви теж озбройтеся тією самою думкою, а саме: хто страждав тілом, той перестав грішити,"},{"part":4,"stix":2,"order":2,"stix_n":2,"name":"pe1-4.2","book":"pe1","text":"щоб решту часу жити, в тілі, не за людськими похотями, а за волею Божою."},{"part":4,"stix":3,"order":3,"stix_n":3,"name":"pe1-4.3","book":"pe1","text":"Бо доволі часу минуло на виконуванні волі поган, тих, що віддавалися розпусті, пристрастям, пияцтву, гульні, напійкам та мерзенній службі ідолів."},{"part":4,"stix":4,"order":4,"stix_n":4,"name":"pe1-4.4","book":"pe1","text":"У тому вони дивуються, що ви не рветеся разом із ними до того самого багна розпусти, тож хулять."},{"part":4,"stix":5,"order":5,"stix_n":5,"name":"pe1-4.5","book":"pe1","text":"Але за це вони здадуть рахунок тому, хто готов судити живих і мертвих."},{"part":4,"stix":6,"order":6,"stix_n":6,"name":"pe1-4.6","book":"pe1","text":"На те бо й мертвим проповідувано благовість, щоб, суджені за людською волею в тілі, вони жили у Бозі духом."},{"part":4,"stix":7,"order":7,"stix_n":7,"name":"pe1-4.7","book":"pe1","text":"Кінець усьому близько. Будьте мудрі й тверезі, здатні до молитов."},{"part":4,"stix":8,"order":8,"stix_n":8,"name":"pe1-4.8","book":"pe1","text":"Насамперед майте велику любов один до одного, бо любов силу гріхів покриває!"},{"part":4,"stix":9,"order":9,"stix_n":9,"name":"pe1-4.9","book":"pe1","text":"Будьте гостинні один до одного — без нарікання."},{"part":4,"stix":10,"order":10,"stix_n":10,"name":"pe1-4.10","book":"pe1","text":"Служіть один одному, кожен тим даром, що його прийняв, як добрі домоуправителі різноманітної Божої благодаті."},{"part":4,"stix":11,"order":11,"stix_n":11,"name":"pe1-4.11","book":"pe1","text":"Говоріть лише у глузді Божих слів, служіть лише у дусі тієї сили, яку дає Бог, щоб у всьому прославлявся Бог через Ісуса Христа, якому слава й сила по вічні віки! Амінь."},{"part":4,"stix":12,"order":12,"stix_n":12,"name":"pe1-4.12","book":"pe1","text":"Любі, не дивуйтеся тій пожежі, що у вас постає, вам на пробу, немов би з вами діялось щось дивне,"},{"part":4,"stix":13,"order":13,"stix_n":13,"name":"pe1-4.13","book":"pe1","text":"але, тією мірою, якою берете участь у Христових муках, радійте, щоб і в славному його з'явленні раділи та веселились."},{"part":4,"stix":14,"order":14,"stix_n":14,"name":"pe1-4.14","book":"pe1","text":"Щасливі ви, як вас ганьблять за Христове ім'я, бо Дух слави і Божий на вас покоїться!"},{"part":4,"stix":15,"order":15,"stix_n":15,"name":"pe1-4.15","book":"pe1","text":"Ніхто з вас нехай не страждає як душогубець або злодій, або злочинець, або як той, хто встряває в чужі справи."},{"part":4,"stix":16,"order":16,"stix_n":16,"name":"pe1-4.16","book":"pe1","text":"Коли ж — як християнин, нехай не соромиться, а прославляє Бога цим ім'ям."},{"part":4,"stix":17,"order":17,"stix_n":17,"name":"pe1-4.17","book":"pe1","text":"Бо настав час почати суд від Божого дому; коли ж він від нас розпочинається, то який кінець буде тих, які не коряться Божій благовісті?"},{"part":4,"stix":18,"order":18,"stix_n":18,"name":"pe1-4.18","book":"pe1","text":"І коли праведник ледве спасеться, то грішник і безбожник де з'явиться?"},{"part":4,"stix":19,"order":19,"stix_n":19,"name":"pe1-4.19","book":"pe1","text":"Тому й ті, які страждають з Божого зізволення, нехай у доброчинності довірять вірному Творцеві свої душі."},{"part":5,"stix":1,"order":1,"stix_n":1,"name":"pe1-5.1","book":"pe1","text":"Тож пресвітерів з-поміж вас заклинаю, я — сам теж пресвітер і свідок мук Христових і співучасник слави, що має об'явитись: "},{"part":5,"stix":2,"order":2,"stix_n":2,"name":"pe1-5.2","book":"pe1","text":"Пасіте довірене вам Боже стадо, доглядаючи за ним не примусово, а добровільно, по-божому; не для лихого зиску, а доброхіть,"},{"part":5,"stix":3,"order":3,"stix_n":3,"name":"pe1-5.3","book":"pe1","text":"і не як пануючі над вибраними, але бувши зразком для стада."},{"part":5,"stix":4,"order":4,"stix_n":4,"name":"pe1-5.4","book":"pe1","text":"І як з'явиться архипастир, отримаєте нев'янущий вінець слави."},{"part":5,"stix":5,"order":5,"stix_n":5,"name":"pe1-5.5","book":"pe1","text":"Так само ви, молоді, коріться старшим. А всі ви вдягніться в покірливість одного супроти одного, Бог бо гордим противиться, а покірливим дає благодать."},{"part":5,"stix":6,"order":6,"stix_n":6,"name":"pe1-5.6","book":"pe1","text":"Смиріться, отже, під могутньою Божою рукою, щоб він підняв вас угору своєчасно."},{"part":5,"stix":7,"order":7,"stix_n":7,"name":"pe1-5.7","book":"pe1","text":"Усяку журбу вашу покладіть на нього, бо він піклується про вас."},{"part":5,"stix":8,"order":8,"stix_n":8,"name":"pe1-5.8","book":"pe1","text":"Будьте тверезі і чувайте! Противник ваш, диявол, ходить навколо вас, як лев ревучий, шукаючи, кого б пожерти."},{"part":5,"stix":9,"order":9,"stix_n":9,"name":"pe1-5.9","book":"pe1","text":"Противтеся йому, сильні вірою, відаючи, що таких самих страждань зазнають і брати ваші скрізь по світі."},{"part":5,"stix":10,"order":10,"stix_n":10,"name":"pe1-5.10","book":"pe1","text":"А Бог усякої благодаті, що вас покликав до вічної своєї слави у Христі, він сам, коли постраждаєте трохи, вас удосконалить, утвердить, зміцнить, утривалить."},{"part":5,"stix":11,"order":11,"stix_n":11,"name":"pe1-5.11","book":"pe1","text":"Йому слава й сила по віки вічні! Амінь."},{"part":5,"stix":12,"order":12,"stix_n":12,"name":"pe1-5.12","book":"pe1","text":"Пишу вам це коротко через Сильвана, вірного, як гадаю, брата, закликаючи і свідчивши вам, що це правдива благодать Божа, та, в якій стоїте."},{"part":5,"stix":13,"order":13,"stix_n":13,"name":"pe1-5.13","book":"pe1","text":"Вітає вас Церква, що у Вавилоні, вибрана з вами, і Марко, мій син."},{"part":5,"stix":14,"order":14,"stix_n":14,"name":"pe1-5.14","book":"pe1","text":"Вітайте один одного цілунком любови. Мир вам усім, що у Христі!"}]